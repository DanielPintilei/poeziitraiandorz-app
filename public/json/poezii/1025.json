{
"t" : "Copii rămași",
"d" : "",
"s" : "Nani, frățiorul meu\ndormi cu surioara\nnu mai plînge-așa de greu\ncă-mi rupi inimioara\nnu mai plînge nani-na\ncă-mi rupi inimioara.\n\nHai nani-nani\ndulce frățior\nhai nani-nani\nsomn ușor-ușor.\n\nTa-ta...\n- nani, tata nu-i\ninima și-n mine\nsîngeră de dorul lui\npoate mîine vine\nnu mai plînge nani-na\npoate mîine vine.\n\nMa-ma...\nnani, nu-i nici ea\ncine știe cine\nde-o vom mai putea vedea,\nculcă-te cu mine...\n\nDormi, Isus ni-i poate da\nlîngă noi acasă,\nștii cum tata ne spunea:\nDomnul nu ne lasă\nnu mai plînge nani-na\nDomnul nu ne lasă.\n\nNani, e tîrziu de tot\nhai, te roagă, bine\ncăci mi-e somn de nu mai pot\nroagă-te cu mine\npune-ți mîinile-așa\nroagă-te cu mine...\n"
}