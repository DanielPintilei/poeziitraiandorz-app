{
"t" : "Nani-nani, mica mea",
"d" : "",
"s" : "Nani-nani, mica mea\nculcă-te cu mine\nmama te va legăna\nîn cîntări senine\nnani-na\nnani-na\nmama te va legăna\nîn cîntări senine.\n\nTe-am scăldat odorul meu\ncu-apă-nrourată\nca să-ți țină Dumnezeu\ninima curată\nnani-na\nnani-na\nDomnul să-ți păstreze-a ta\ninimă curată.\n\nPe-al tău cer senin oricînd\nnori să nu se-adune\nsufletul să-ți crească blînd\nca o rugăciune\nnani-na\nnani-na\nblînd și liniștit așa\nca o rugăciune.\n\nDormi că mama-ți va cînta\nsomnul legănării\nsă-ți cuprindă inima\ndragostea cîntării\nnani-na\nnani-na\nDomnul pentru El să-ți dea\ndragostea cîntării.\n\nSă-ți vegheze păzitori\nîngerii iubirii\ncum veghează pînă-n zori\nroua trandafirii\nnani-na\nnani-na\npînă-n zorii zilei ca\nroua trandafirii.\n\nDormi că și eu voi dormi\nnani împreună\nDomnul ne va ocroti\nnoapte bună-bună\nnani-na\nnani-na\nTatăl nostru să ne dea\nnoapte bună-bună.\n"
}