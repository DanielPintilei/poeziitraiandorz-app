{
"t" : "Cînd seara tu te rogi...",
"d" : "",
"s" : "Cînd seara tu te rogi copile\nalături de măicuța ta,\nîn jurul tău stau îngerașii\n- dar de te uiți, ei vor zbura.\n\nCînd cînți cîntările frumoase\nce Domnului Isus Îi plac,\ncu tine cîntă îngerașii\ndar dacă taci, și dînșii tac.\n\nCînd tu ești bun și-asculți,\ncu tine\nmerg îngerașii buni și mulți\nși te-nsoțesc cînd ești cuminte\ndar ei se duc, cînd tu n-asculți.\n\nCe fericiți sînt îngerașii\ncînd tu ești bun și iubitor,\ncînd cînți și cînd te rogi cuminte\nce mare-i bucuria lor.\n\nDar cît de mult ei se-ntristează\ncînd nu te rogi și nu ești bun\natunci plîngînd se duc la Domnul\nși toate cu durere-I spun.\n\nO, nu-ntrista pe îngerașii\nce vin cu drag în jurul tău\nci fă-i să cînte-ntotdeauna\ncă tu ești bun\nși nu faci rău.\n"
}