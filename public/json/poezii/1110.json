{
"t" : "Scumpa mamă",
"d" : "",
"s" : "Scumpa mamă cu copil\ndoarme-mbrățișîndu-și-l\nobosită așteptînd\nadormită legănînd\n- fii cu ei Isuse Blînd.\n\nIată tata a sosit\nși-i privește fericit\nși se roagă dulce-n gînd\ncu privirea lăcrimînd\n- fii cu ei Isuse Blînd.\n\nFericiți și fericiți\nsînteți voi cei trei iubiți\nadormiți frumos la rînd\nși îmbrățișați visînd\n- fii cu ei Isuse Blînd.\n\nScumpi părinți cu drag copil\ndorm îmbrățișîndu-și-l\nîngerii privesc tăcînd\nși se roagă lăcrimînd\n- fii cu ei Isuse Blînd.\n"
}