{
"t" : "Taci tu, surioara mea",
"d" : "",
"s" : "Taci tu surioara mea,\nnu vorbi și nu mișca\n- mama-i adormită\niată moale peste pat\ncătre tine s-a lăsat\nmîna-i obosită.\n\nDormi măicuță\ndormi dulce măicuță\nnani-nani-na\ncasa e călduță\nperna e molcuță\nnani-nani-na\nmunca-i isprăvită\ntu ești obosită\nnani-nani-na\n- sîntem împreună\nmamă, - noapte bună\nnani-nani-na...\n\nSeara-i lină și tăcută\ncasa-i caldă și plăcută\ndormi măicuță dulce\ncopilașii dragi ar vrea\nca să-ți cînte nani-na\nmama să se culce.\n\nE-ntuneric și-i tîrziu\ndoarme orice suflet viu\nluna asfințește\nDoamne, pe măicuța mea\nține-o Tu sub paza Ta\nviața i-o păzește.\n"
}