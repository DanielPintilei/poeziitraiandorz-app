{
"t" : "Mamă, iată Domnul",
"d" : "",
"s" : "Mamă, iată Domnul\na căzut sub Cruce\no, ce grea e mamă\nn-o mai poate duce\n- unde-i tata mamă\nsă-I dea ajutorul\nsă nu-apese toată\npe Mîntuitorul?\n\nVino tu cu mine\nn-avea nici o teamă\nhai să fim cu Domnul\nnu te teme mamă\n- Fiul meu ne-am duce\nînsă Crucea-i mare\nde-a ei greutate\nnu sîntem în stare.\n\n... Ia privește colo\nTatăl Se-ngrijește\nSimon Cirineanul\nCrucea-I sprijinește\n- O, ce trist e mamă\ncă-n clipa gemută\nalții, nu noi mamă\npe Isus L-ajută...\n"
}