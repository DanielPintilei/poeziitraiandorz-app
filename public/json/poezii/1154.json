{
"t" : "Mamă, iată cum s-apleacă",
"d" : "",
"s" : "Mamă, iată cum s-apleacă\nși pe Domnul Îl dezbracă\nÎi bat cuie-n mîna dreaptă\niar El tace și așteaptă.\n\nȘi-I bat cuie-n mîna stîngă\nși El tace făr-să plîngă\nși-I bat cuiele-n picioare\nși El suferă-n răbdare.\n\nIată Crucea-i ridicată\niar El spune: iartă-i Tată\nnici Se plînge, nici Se zbate\nci le rabdă toate-toate.\n\nMamă, mamă de ce oare\nViața cea mai iubitoare\ntrebuie acum să moară\nde o moarte-atît de-amară?\n\nMamă, mamă tu te-ascunzi\ntaci și plîngi și nu-mi răspunzi\nmamă, nu mai pot nici eu\no, cît rabdă Dumnezeu!...\n"
}