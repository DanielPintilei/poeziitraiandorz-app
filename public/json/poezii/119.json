{
"t" : "E ziua bucuriei azi",
"d" : "",
"s" : "E ziua bucuriei az’\nși-a cîntului curat\nnu-i nici un suflet cu necaz\nazi nu curg lacrimi pe obraz\ncăci lumea-ntreagă cîntă az’\n- Hristos a Înviat!\n\nE Ziua Sfintei Învieri\nși-a harului curat,\nuitînd durerile de ieri,\nprimind cerești și noi puteri,\npărtași slăvitei înfieri,\n- Hristos a Înviat!\n\nE ziua marii îndurări\nce harul Sfînt ne-a dat,\nazi prețul multelor iertări\nne-a dat a Lui răscumpărări\ne-un soare nou pe-a noastre zări\n- Hristos a Înviat!\n\nE ziua dulcii mîngîieri\nși-a gîndului curat.\nVoi cei ce-ați suferit dureri\nși-ați plîns fără nădejde ieri\ns-înfrînte-a iadului puteri\n- Hristos a Înviat!\n\nE ziua marii biruinți\na Celui ce-a luptat,\ncîți îndurat-ați umilinți\nnălțați a voastre năzuinți\ncîntînd cu cetele de sfinți\n- Hristos a Înviat!\n"
}