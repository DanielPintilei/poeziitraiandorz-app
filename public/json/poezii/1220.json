{
"t" : "Hristos este Taina",
"d" : "",
"s" : "Hristos este Taina Sfintelor Scripturi\nfiecare slovã poartã-al Lui Semn Sfînt\npeste toate-I umbra Sfintei Lui Fãpturi\nNumele-I ascunde fiece cuvînt.\n\nDin Genesa pînã la Apocalips\nprin versete umblã pașii lui Hristos\nuneori mai tainic, alteori deschis\ncînd fiind în umbrã, cînd strãluminos.\n\nCa printr-o pãdure cînd e soare plin,\ntrece El prin toatã Biblia mereu\nuneori L-ascunde cîte-un tei ori spin\nși-apoi iar strãluce ca un Dumnezeu.\n\nDe la-Ntîia Searã, cea din Început,\npînã dupã Miezul-Nopții cu Profeți\nEl e-Acel Luceafãr îndreptînd tãcut\nochii lor spre Zorii Marii Dimineți.\n\n... Dar din Dimineața Marii Lui Iviri\ncînd slãvit deschide Noul Legãmînt,\ntoate-I pier în fața Marii Strãluciri\ne-n Etern Solstițiu Soarele Lui Sfînt...\n\n... Se rotesc de-atuncea Secole și Spații\ncînd cu seri de beznã, cînd cu dimineți\npier și nasc întruna alte generații\n- ci Hristos rãmîne Veșnic și Mãreț.\n\nCercetați Scriptura, din genunchi, smeriți\ndoar așa-i pãtrundeți strãlucitul semn\nnumai ochii-n lacrimi pot privi uimiți\nTaina și Minunea de pe-al Crucii Lemn.\n\n... Cercetați Scriptura proșternuți pios\nmergeți pîn-la Cruce - și rãmîneți Sus\nsingura Salvare este în Hristos\nși-o puteți cunoaște numai prin Isus.\n\nCele Douã Nume au un sfînt Înscris\nfiecare-ntr-însul cuprinzînd un har\nîn Hristos e unic harul cel Promis\nîn Isus e harul de-a-L pãtrunde Clar!\n"
}