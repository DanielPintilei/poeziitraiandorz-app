{
"t" : "Tu om pierdut...",
"d" : "",
"s" : "Tu om pierdut pe căi străine\nce-n valul relelor te-neci\nde ce nu vrei să vii la Mine\nsă ai viața cea de veci?\n\nDe ce te-ngropi în neguri rele\natras de obiceiuri reci?\nPrimește darurile Mele\nsă nu pierzi viața cea de veci!\n\nDe ce ești gata-n orice vreme\nspre fapte rele să te-apleci?\nO, lasă lumea să te cheme\ntu-alege viața cea de veci!\n\nNu te-amăgi crezînd iubite\ncă datini și-obiceiuri seci\nîn locul inimii-s primite, - \ncrezînd așa, tu pieri pe veci!\n\nIubite, clipa morții vine\ncurînd din lume ai să treci,\nde nu vrei să te-ntorci la Mine\ntu-ți pierzi viața ta pe veci!\n"
}