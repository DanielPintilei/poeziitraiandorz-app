{
"t" : "Iosif în Egipt",
"d" : "- Genesa 39 -",
"s" : "Iosif a fost dus departe\nde cei ce l-au cumpărat\nși-n Egipt din nou vînzîndu-l\nla un dregător l-au dat.\n\nDomnul însă-a fost cu Iosif\nși toate-i mergeau cu spor\nDomnul l-a nălțat în ochii\nmarelui diregător.\n\nCel ce umblă-n Calea Sfîntă, și-are sufletul curat\nchiar și rob ajuns departe, el e binecuvîntat\ncăci acela-n tot ce face va lucra conștiincios\nși păzit va fi oriunde, - paza lui va fi Hristos.\n\n"
}