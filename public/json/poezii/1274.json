{
"t" : "Sfărîmarea Tablelor",
"d" : "- Exod 32 -",
"s" : "Moise, cînd a-ntors cu Legea\ni-a văzut și s-a-ngrozit\nși-atunci cele Două Table\nle-a trîntit și le-a zdrobit.\n\nȘi s-a mîniat pe Aron\npentru idolul turnat\nprefăcîndu-l în cenușă\nsă-l bea-n apă li l-a dat.\n\nAtunci a venit măcelul\nmurind toți cei vinovați\n- iată cum se isprăvește\ncînd spre fapta rea te-abați.\n\nOrișice păcat se cere ispășit pe cît e el\nfără prețul ispășirii nu-i iertare-n nici un fel\ncel ascuns îl ispășește neiertatul păcătos\ncel mărturisit se iartă căci l-a ispășit Hristos.\n\n"
}