{
"t" : "Rut",
"d" : "- Rut -",
"s" : "Rut era o moabită și-a ajuns în Israel\nDomnul a văzut-o bună, - și-a ales-o pentru El.\n\nEa, pe soacra ei Naomi o-nsoțise iubitor\nși-astfel a ajuns să facă parte din al ei popor.\n\nCulegînd odată spice pe ogorul lui Boaz\nel i-a arătat iubire și-a mîncat cu-ai lui de-amiaz.\n\nHărnicia ei și felul înțelept, smerit și blînd\nfăcu pe Boaz s-o ceară ca soție-a lui curînd.\n\nBunătatea ei, credința și viața care-a dus\nau făcut-o să ajungă o strămoașă-a lui Isus...\n\n... Tinere surori, oricare\nar fi starea ce-o-ndurați\ns-aveți inimi iubitoare\nmîini voioase, ochi curați.\n\nToate-acestea să vă facă\nchipul pururi luminos,\ncăci răsplata va fi mare\nși Răsplata e Hristos.\n\n"
}