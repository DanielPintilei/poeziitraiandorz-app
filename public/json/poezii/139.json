{
"t" : "Rămîi cu noi",
"d" : "",
"s" : "Ni s-au dus cu vremi apuse\nbucuriile șuvoi\nprietenii, frății de-o clipă\nce-am crezut\npe vecii că se-nfiripă\nni s-au dus așa de-n pripă\nau trecut,\nși-n al lacrimii șuvoi\nai rămas doar Tu Isuse\nTu cu noi!...\n\nFrați de amintiri nespuse\ndin cerescul Tău război\nfrați de care strîns ne leagă\ndor și gînd\ndin frăția ce se-ncheagă\ncîte unul se dezleagă\nrînd pe rînd\nși-n al Tău ceresc război\nmai rămîi doar Tu Isuse\nTu cu noi.\n\nȘi-alte prietenii aduse\nde s-ar duce iar napoi\ndacă frați de-ai noștri iară\nne-ar lăsa\nca să scape de ocară\nși de ura lumii-amară\nar pleca\norișicîți vor da napoi\nTe rugăm rămîi Isuse\nTu, cu noi.\n"
}