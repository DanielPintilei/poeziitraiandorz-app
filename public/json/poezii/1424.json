{
"t" : "Ca un ascuns mărgăritar",
"d" : "",
"s" : "Ca un ascuns mărgăritar\ne-al mîntuirii mare dar,\nferice-acel ce l-a găsit\npăstrîndu-l pînă la sfîrșit.\n\nCa un tezaur de mult preț\ne-al mîntuirii dar măreț,\nferice-acel ce l-a aflat\nși-l ține-n cugetul curat.\n\nCa mirul cel cu bun miros\ne-al mîntuirii dar frumos,\nferice sufletul acel\nce l-a primit și-l poartă-n el.\n\nCa un izvor curat și plin\ne-al mîntuirii har divin,\nferice sufletul smerit\nce bea din el necontenit.\n\nO suflet drag dac-ai aflat\nal mîntuirii dar curat\ndă tot ce ai s-o poți păstra\ncă nu-i nimic mai scump ca ea.\n"
}