{
"t" : "Viitoare valuri",
"d" : "",
"s" : "Viitoare valuri vor porni curînd,\nlocul celor stinse mai frumos luînd,\nfrontul celor care moartea i-a învins\nalții o să-l umple larg și necuprins.\n\nViitoare ramuri vor ieși cu-avînt\nsă-ntregească locul celor ce s-au frînt,\ntrunchiul e puternic, mustul e curat\nalte crengi vor umple golul azi uscat!\n\nViitoare lanuri vor luci curînd,\ncu belșug de grîne cîmpul gol umplînd,\n- Dumnezeu nu pierde dacă-L veți lăsa\nare El o mie locul să vi-l ia.\n"
}