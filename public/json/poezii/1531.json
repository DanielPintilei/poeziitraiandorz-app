{
"t" : "Cît e din pămînt",
"d" : "",
"s" : "Cît e din pămînt în tine\ndragoste, - și cît din cer,\ncă te simt la fel în mine\ncînd de jar și cînd de fier!\n\nCalea ți-e așa umblată\nde atîtea vremi și ori,\ndar mereu ca-ntîiași dată\nsînt fierbinții tăi fiori...\n\nNu-ți arunc napoi povața\ncare n-o-nțeleg acum,\nștiu că vine dimineața\ncînd îmi va lipsi pe drum.\n\nCu respect și cu tăcere\nprețuiesc al tău sfînt crez\nchiar cînd nu găsesc putere\nnici să-l las, nici să-l urmez.\n\nCăci tu dragoste-ai în tine\ntaina din pămînt și cer,\nce înalt și-adînc mă ține\ncînd de jar și cînd de fier.\n"
}