{
"t" : "De vrei s-ajungi limanul",
"d" : "",
"s" : "De vrei s-ajungi limanul senin și fericit\ntu caută Adevărul, dar pînă la sfîrșit!\n\nDe vrei să fii om vrednic de numele primit\nrămîi cu Adevărul, - dar pînă la sfîrșit!\n\nDe vrei să ai în viață un cuget liniștit\ngrăiește Adevărul, - dar pînă la sfîrșit!\n\nDe vrei să mori în pace cu chipul strălucit\nvestește Adevărul, - dar pînă la sfîrșit!\n\nDe vrei un suflet vrednic, oricît ai fi gonit\nurmează Adevărul, - dar pînă la sfîrșit!\n\nȘi chiar de-ai fi pe lume mereu cu rău plătit\nce-ți dăruie-Adevărul întrece înmiit!\n"
}