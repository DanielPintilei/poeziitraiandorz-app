{
"t" : "E mărturie tot ce văd",
"d" : "",
"s" : "E mărturie tot ce văd, și tot ce-aud e mărturie\nși tot ce simt și ce gîndesc... și mintea mea-i dovadă vie\nși amintirea vieții-ntregi și conștiința cea din mine\nși cerul și pămîntul tot, - e mărturie despre Tine.\n\nCăci tot ce văd și tot ce-aud și tot ce simt și am în minte\nn-ar fi, de nu le-ai fi creat, cum nu erau mai înainte\nnici amintirile și nici ființa conștiinței mele\nnici cerul nici pămîntul tot n-ar fi,\nde n-ai fi Tu,\n- nici ele.\nDe n-ar fi-nțelepciune-n tot ce e văzut, sau nu se vede\natîta ordine și rost în ce se știe, sau se crede,\natîtea tainice-nrudiri în tot ce-i mic și tot ce-i mare\n- de-i greu să crezi,\nde mii de ori e și mai greu să n-ai crezare!...\n"
}