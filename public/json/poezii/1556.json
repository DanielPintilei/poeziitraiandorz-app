{
"t" : "Cred Într-Unul Dumnezeu",
"d" : "",
"s" : "Cred Într-Unul Dumnezeu: Tatăl Creatorul\ncum cred ziua și cred noaptea, stelele și norul\ncred Dreptății-nțelepciunii, Milei și Puterii\ncum cred Vieții și cred Morții, Zorilor și Serii.\n\nCred în Dumnezeu-Fiul, Unicului Una,\ncum cred Crucea și Răsplata, Soarele și Luna\ncred în Adevărul Veșnic, Taina și Cuvîntul\ncum cred sufletul și trupul, Tunetul și Vîntul.\n\nCred în Dumnezeu-Duhul, de-Aceeași Ființă\ncred în Dragostea Eternă, cred în Biruință,\ncred Vieții Viitoare, Slavei și-nvierii\ncred puternic ca Luminii și ca Primăverii.\n\nCred în Dumnezeul Unic cu-ntreită Față\nNe-nțeleasa, Necuprinsa, Veșnica Viață,\ncred mai mult ca-n tot ce poate lumea să-mi arate\nși mă-nchin ca-n fața celor mai adevărate!\n"
}