{
"t" : "Șarpele",
"d" : "",
"s" : "Zdrobește totdeauna capul la șarpele neascultării\nc-acesta a făcut de-a pururi pe orice om nefericit\nrăpindu-i Raiul scump,\nadică frumusețea nevinovăției.\n\nZdrobește totdeauna capul la șarpele neascultării\ncăci el înveninează viața întregii omeniri de azi\nși nimicește frumusețea lucrărilor lui Dumnezeu.\n\nZdrobește totdeauna capul la șarpele neascultării\ncăci el a-mpiedicat pe-atîția\ndin cei ce se-ndreptau spre Cer\nși prăbușindu-i în Gheenă,\ni-a rupt pe veci de Dumnezeu.\n\nZdrobiți-l frații mei oriunde pe șarpele neascultării\nsă nu v-abată el din calea curată-a nevinovăției\ncăci orișicine nu-l zdrobește ajunge-un trufaș\ndezbinat.\n\nZdrobiți-l cînd e gînd în taină,\ncît n-a ajuns dorință-n voi\nzdrobiți-l chiar dacă-i dorință\nce încă n-a ajuns păcat\ncăci mai tîrziu cînd e balaur, zadarnic, - \nvă zdrobește el!\n\nO Doamne eu Te rog arată-mi în viața mea\norice-ascunzișuri\nîn care șarpele acesta al neascultării s-ar ivi\ndoresc să mă răzbun zdrobindu-l, necruțător,\n- cum face el!\n"
}