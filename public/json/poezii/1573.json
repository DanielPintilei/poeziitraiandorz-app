{
"t" : "Cuvîntul",
"d" : "",
"s" : "Tu ești pururi: gîndul tău și fapta ta\ngîndul tău și fapta ta sînt cuvîntul tău!\nCînd n-ai gînd și faptă ești un mort demult\ncînd cuvînt n-ai însă, ești un și mai mort.\n\nTimpul tău, averea, sănătatea ta,\npot să ți le ardă alții și un rău,\nsau un bine poate pentru tine-așa,\n- dar cuvîntul tău,\nadică tot ce-ai bun:\nconștiința ta și sufletul cinstit,\nbunul nume, - aceste veșnice comori -\nnimeni, ci tu singur poți să ți le arzi\nși acesta-i răul. Singurul rău mare\ncare nimeni altul, numai tu, ți-l poți.\n\nOmule, cuvîntul ți-este-un vas de preț,\ncare, de se sfarmă, l-ai pierdut pe veci,\nȚine-ți sfînt cuvîntul dat lui Dumnezeu\ncăci de el depinde mîntuirea ta.\nȚine-l drept pe-acela semenilor dat\nel e și frumsețea și valoarea ta.\n"
}