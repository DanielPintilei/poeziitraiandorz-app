{
"t" : "Frumusețe",
"d" : "",
"s" : "Ce limpede și ce frumoasă Neprihănirea strălucea\nîndelungatul timp cît omul în ascultare viețuia.\nCe ochi curați,\nce luminoasă-nfățișare-ar fi avut\nacei care-L vedeau pe Domnul\ncu suflet de uimire mut.\nCît trebuie de fericite să fi fost zilele mereu\ncînd ei umblau în ascultare\nși-n dragoste\ncu Dumnezeu!...\n\n... Și cum a coborît deodată păcatu-ntunecos și grav\numplînd de groază și-apăsare\nființa omului bolnav\ncum a venit în plină pace blestemul morții-ntunecat\npeste lumina bucuriei și cîntecului minunat!...\n\nȘi cîte-ndelungate veacuri ținut-a chinu-apăsător\npînă-a venit lumina dulce a Soarelui Mîntuitor,\npîn-a venit Hristos s-aducă\npe Cruce-al mîntuirii Preț\nsă nalțe-ntreaga Creațiune\nla starea primei frumuseți!\n\n- O Soare al Neprihănirii,\ndar chiar și-n Vechiul Legămînt\nTu ai prealuminați luceferi\npe fața căror Te-ai răsfrînt\nLumina Ta venind spre dînșii i-a luminat\nde-au strălucit\natît de minunat în noaptea ce lîngă Tine s-a sfîrșit...\nCum străluceau atunci, dar astăzi,\nîn strălucirea Ta, cum pier,\ncum copleșește totul Jertfa și Crucea Ta aici ca-n Cer!\nNoroade-ntregi își trag de-a pururi\ndin Ea, întreagă viața lor\nmulțimi nenumărate-mbracă al Slavei in strălucitor\nprin înnoirea Jertfei Tale,\nprin harul care l-ai adus,\n- Tu Cel ce ne-ai deschis Edenul\nfii binecuvîntat, Isus!\n\nPrimim, privind Neprihănirea\nca darul cel mai prețios\ncu care-mbracă prin credință, la capăt\npe ai Săi,\nHristos\nîn așteptarea ei întoarcem mereu privirile\nspre Cer\nși spre Pămîntul Nou pe care\nvor fi comori ce nu mai pier...\nAtuncea, o, Neprihănirea, lumina veșnicei frumseți\nvei străluci de peste toate Dumnezeiește de măreț.\n\nVăzîndu-Te, în fiecare și-n toți\nTu singură vei sta\nsă Te uimești în veci ce scumpă\nși sfîntă-i frumusețea Ta\n- Neprihănire chip ceresc\nal Omului Dumnezeiesc.\n"
}