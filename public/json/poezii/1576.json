{
"t" : "Pămînt",
"d" : "",
"s" : "Făcea prietenul un șanț și se silea să mute\nhotarul dinspre celălalt, c-o brazdă mai aproape...\n\n- Al cui e locul? - îl întreb.\n- Al meu! - el îmi răspunse.\n- Dar înainte-al cui era?\n- Al tatei și-al lui moșu!...\n- Dar mai nainte decît ei?\n- Eu nu mai știu! - îmi zise.\n- Dar și ei tot așa au zis că este-al lor pămîntul\niar astăzi oare unde-s ei?\n- În el, - răspunse dînsul!\n- Și tu vei merge tot în el. Ca cei de mai nainte!\nCăci nu pămîntul este-al tău ci tu al lui, sărmane!\n"
}