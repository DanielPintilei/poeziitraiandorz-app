{
"t" : "Vestire",
"d" : "",
"s" : "Cel ce-a luat mai bine seama la oameni și la duh\na spus:\ncă unii predică Credința numai cu gura, fără viață\nvorbesc numai din ea,\ndar nu o mărturisesc cu fapta lor,\n- aceștia-s aceia care zic totdeauna, dar nu fac.\nLua-vor mai grea osîndă\ncăci ei fac cel mai mare rău\nîndepărtînd așa pe oameni de ascultarea lui Hristos,\nși ispitindu-i să hulească, din cauza lor, pe Dumnezeu\nmergînd la iad mai trag în moarte pe mulți,\nprin nepăsarea lor.\n\nAlții nu predică Credința cu gura,\ndar a lor viață\nmărturisind despre Credință, e-o pildă vie\npentru toți,\naceștia-s lumina care nezgomotos fac slujba bună\niar oamenii văzînd astfel\nÎl preamăresc pe Dumnezeu.\n\nIar alții,\ncei puțini,\nsînt cei ce vorbind frumos despre Hristos\nmărturisesc și cu viața despre iubire și-adevăr\naceștia-s cei mai puternici și buni urmași\nai lui Hristos\ncăci învățîndu-i și pe alții ce trebuie despre Credință\nei o arată și-n trăire înfățișîndu-L pe Hristos.\n\nUn om de-acesta prețuiește cît sute de predicatori\niar roada lui rămîne scumpă\nși lumii\nși lui Dumnezeu.\n\nO Doamne, dă Credinței Tale nu mulți predicatori\nîn lume\nci mulți împlinitori cu fapta,\nputernici mărturisitori.\n"
}