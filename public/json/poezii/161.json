{
"t" : "Atunci cînd vei veni Mesia",
"d" : "",
"s" : "Atunci cînd vei veni Mesia\nIsuse Binecuvîntat\ncînd iarăși vei veni Mesia\nce mare fi-va bucuria\nacelor ce Te-au așteptat.\n\nÎntîmpina-Te-vor Mesia\ncu plîns de bucurii și cînt\nTe vor primi cu bucuria\ncu care n-au primit Mesia\npe nimeni încă pe pămînt.\n\nCu biblice cîntări, Unuia,\ncînta-va Ceru-ntreg uimit -\nși-ai Tăi cînta-vor aleluia\ncum nu se cîntă nimănuia\ndecît doar Ție, Cel Slăvit!\n\nTu vei aduce Răsăritul\nvieții fără de apus,\nvei pune plînsului sfîrșitul\nși-ncununa-vei fericitul\nprinos curat ce Ți-am adus.\n\nȘi-atunci va-ncepe veșnicia\nacelor ce Te-au așteptat\nși nesfîrșită bucuria\nvei face s-o simțim Mesia\ntoți ce-așteptîndu-Te-am răbdat.\n"
}