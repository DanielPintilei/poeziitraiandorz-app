{
"t" : "Drepturi",
"d" : "",
"s" : "Tatăl iubitor odată fiicei lui i-a spus așa:\nFiica mea, de crezi c-ai dreptul ca să-ți afli\nneapărat\nfericirea și plăcerea în viața cea de-acum\nși dacă vei face totul să le ia\ncu orice preț\nchiar cînd Dumnezeu nu-ți lasă să le ai cum le dorești\natunci, fiica mea, te-așteaptă prăbușirea\nnegreșit!\n\nPoți să smulgi din Mîna Sfîntă a lui Dumnezeu\nadesea\ncînd te rogi cu stăruință și-ndelung,\n- un lucru vrut,\nsau îl poți primi din mîna celui rău,\n- pe căi nedrepte,\nînsă și-ntr-un fel și-n altul\nîți va fi nefericit.\nNu-l primești ca bucurie,\nci ca blestem îl primești\nși n-ai binecuvîntare\nci necaz pe urma lui.\n\nAtunci ce-ai crezut că-ți este fericirea în viață\nva fi cangrenă ce-ți roade pacea vieții\nzi cu zi,\nîngropîndu-te-n otravă și în lacrimi nesfîrșite\nchinuindu-te-n regretul cel amar că l-ai cerut.\nȘi nu vei putea în urmă nici să-l duci\nși nici să-l lași\nn-ai să poți trăi-n viață nici cu el\nnici fără el.\n\nSă știți:\n- numai ce poți cere cu smerită rugăciune\nce poți aștepta-n răbdare\nși primi cu mulțumire\ncînd îți dă\nși cît îți lasă Dumnezeu să ai în viață,\nva fi binecuvîntare pentru tine, ce-ți dorești.\nToate celelalte drepturi\nși dorinți din lumea asta\nfiica mea, să știi, sînt numai lacrimi\nși nefericiri.\n"
}