{
"t" : "Ființele",
"d" : "",
"s" : "Toate ființele-s create spre-a fi libere pe lume\n- cît de trist e însă-atuncea cînd își lasă libertatea\nși-ajung roabe desfrînării\nnimicindu-și tot ce-au bun.\n\nToate zilele-s create să-aibă și-un folos în ele\nși din care orice suflet să se-aleagă mulțumit\ndar ce trist e cînd s-alege numai cu cîrtiri\nși rău.\n\nToate viețile-s create și cu-o latură frumoasă\ncare-ar trebui privită și-arătată mai ales\nce trist însă cînd s-arată numai ce-i urît\nși slab.\n\nLa toți,\nDumnezeu\npe lume le-a dat și ființe scumpe\nde la care să-și primească bucurie și-ajutor\nce trist însă cînd sînt alții și nu ei\ncare li-l dau.\n\nCe trist cînd iubirea-n viață\no primești din altă parte\ndecît de la cei pe care i-ai iubit\nnespus de mult\nși-ntristarea,\nchiar de-acolo de-unde mai puțin credeai!...\n"
}