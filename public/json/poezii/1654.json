{
"t" : "Luna",
"d" : "",
"s" : "La fel cu luna-i credinciosul,\ncăci în măsura-n care este\nși-n care va rămîne-n Soare,\ne luminat\nși luminos...\nCînd este-n întregime-n Soare viața lui e strălucită\nși după ce decade-n umbră\nîși pierde tot ce-avea frumos.\n\nO, poți să fii și doar cu-o parte din viață în Hristos\n- cum iarăși\npoți fi întreg\nsau poți să nu fii nimic,\nci doar să pari că ești.\nNu toți cei botezați în Domnul sînt și-mbrăcați în El\ncum nu toți\ncîți din biserică fac parte sînt și creștini\nduhovnicești.\n\nPoți în biserică adesea să stai,\nun timp,\nîn orice stare,\ndar în Hristos nu stai o clipă\ndecît trăind cu El mereu...\nDe starea ta-n lumina Crucii\nți-atîrnă strălucirea vieții\ncăci cît vei rămînea-n lumină\natîta ești din Dumnezeu.\n"
}