{
"t" : "Pe Cine-ntîmpinați voi?",
"d" : "",
"s" : "Pe Cine-ntîmpinați voi cireși și meri și pruni\ncu-atîta bucurie, cu ochi mulți și buni?\nSpre Cine-ntinde brațe frunzișul fericit\nurînd cu-atîta zîmbet și cîntec bun venit?\n\nSpre Cine nalță capul porumbul din grădini\nspre Cine vioreaua ivită dintre spini,\nspre Cine crîngul tînăr\nși teii înfloriți\nspre Cine-n largul căii salcîmii-nșiruiți?\n\nDe ce e bucurie și cîntec peste tot?\n- Prin apele luminii trec îngerii înot?\nsau trece o minune ce n-o văd ochi de rînd\nci numai Ochii Firii de rouă picurînd?\n\n- Trec pașii Lui prin mine\nși-atuncea toate par\ncă picură de cîntec\nși tremură, de har...\n"
}