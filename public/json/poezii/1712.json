{
"t" : "O Doamne, iartă-mi vina",
"d" : "",
"s" : "O Doamne, iartă-mi vina făcută din iubire\nînfățișînd cuvinte și oameni strălucind\nmai mult decît se cade am spus,\niar azi văd bine\ncă nu erau,\nci numai eu îi vedeam așa.\n\nPe chipuri încă-n viață,\nam pus prea multe raze\nîmpodobind cu nimburi de sfinți pe muritori\nprea dragi mi-au fost bujorii cuvintelor frumoase\nprea multă vreme scumpă\nmi-am cheltuit cu ei.\n\nPrea mult grijind de unii\nm-am prea răpit altora\nm-am prea iubit pe mine, întîrziind în vis\ndin semeni mi-am fost mie prea ades\nîntîiul semen\nrar n-am făcut aceasta,\n- și-atunci doar am greșit.\n"
}