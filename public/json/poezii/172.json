{
"t" : "Tu, acel ce-auzi Cuvîntul",
"d" : "",
"s" : "Tu, acel ce-auzi Cuvîntul\noare te gîndești acum\ncă-n curînd aici în lume\nvei sfîrși al vieții drum?\n\nGîndu-acesta ce te-ncearcă\nvrea să facă să-nțelegi\nce viață te așteaptă\ndupă moartea ce-ți alegi.\n\nDac-aici tu cauți slava\nCelui care te-a creat\ndupă moartea trecătoare,\nvei fi viu cu-adevărat.\n\nÎnsă dacă ție-n viață\nglasul Lui ți-a fost străin\ndupă azi, te-așteaptă tristă\nnoaptea veșnicului chin!\n\nAh, alege nemurirea\nfericită cu Hristos,\npînă n-ai s-ajungi în chinuri\nde-unde-n veci să nu fii scos!\n"
}