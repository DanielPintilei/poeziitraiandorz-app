{
"t" : "Ce limpede-Ți văd Chipul",
"d" : "",
"s" : "Ce limpede-Ți văd Chipul pe orice fețe dragi,\nce dulce-Ți aud Glasul și-n liniștea de fagi.\n\nIsus Iubit, din toate\nTe simt și văd mereu,\niubindu-Te pe Tine\niubesc pe Dumnezeu.\n\nCe caldă-Ți simt iubirea și-n chinul ce-mi trimiți\nce darnică răsplata și-n tot ce nu-mi promiți.\n\nCe tainică Prezența și-n tot ce mi-e ascuns\nce Bun și-n rugăciunea la care n-ai răspuns.\n\nCe-ndestulat și-n rodul cel încă necules\nce minunat și-n drumul ce nu eu l-am ales.\n\nCe fericit și-n Slava ce nici n-o bănuiesc\n- Isuse, toate numai fiindcă Te iubesc!\n"
}