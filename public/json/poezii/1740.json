{
"t" : "De ce rămîi departe?",
"d" : "",
"s" : "De ce rămîi departe cînd drumul ți-e deschis,\nde ce-ntorc fără tine cîți soli ți s-au trimis?\nDe ce nu-mbraci veșmîntul de nuntă dăruit,\nde ce nu iei inelul cel scump făgăduit?\nDe ce nu-ți umpli vasul cu sfîntul mir de nard\ncînd candelele toate a celorlalte ard?\nDe ce nu iei podoaba din aur de Ofir\nși-ntîrzii cînd te-așteaptă al cîntecelor șir,\nde ce nu vrei chemarea iubirii s-o asculți?\n\n- O, nu mai sta departe, te-așteaptă-atît de mulți\nnu aștepta durerea cînd totul va fi-nchis\nnu-ntoarcă fără tine și ultimul trimis!\n"
}