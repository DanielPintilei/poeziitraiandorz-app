{
"t" : "Iubirea Ta Isuse",
"d" : "",
"s" : "Iubirea Ta Isuse\nprin cîte depărtări\nde lumi și ani căutat-a\npierdutele-mi cărări!...\n\nCăci setea ei de alții\nși mila, trebuia\nsă afle-un vas s-arate\ncît har cuprinde-n ea.\n\nȘi n-a putut să afle\nun lut mai împietrit\nspre-a-și arăta rodirea\nîn chip mai strălucit.\n\nȘi n-a aflat un nume\nmai mut și mai de jos\nspre-a-și arăta sublimul\ncîntării mai frumos.\n\nCăci orișicare altul\navînd și-un dar al său\nn-ar fi-arătat că totul\ne numai harul Tău...\n\nDe-aceea tot ce cîntă\ncerește-n harfa mea\ne doar a Ta iubire\ndoar ea, doar ea, doar ea!\n"
}