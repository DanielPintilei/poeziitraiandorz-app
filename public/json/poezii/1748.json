{
"t" : "O, nu-i de-ajuns!",
"d" : "",
"s" : "O, nu-i de-ajuns Credinței\ncă m-am predat cîndva\nse cere pîn-la moarte\nsă nu mă las de ea.\n\nO, nu-i de-ajuns Nădejdii\ncă m-am predat să lupt\nea trebuie să-mi crească\nmai tare ne-ntrerupt.\n\nO, nu-i de-ajuns Iubirii\ncă ei m-am dăruit\nci vasul meu s-o poarte\nmai rodnic și sfințit.\n\nȘi din adîncul vieții\nspre arderea de tot\ntot binele și răul\ndin inimă să-l scot.\n\nȘi-n setea nemaistinsă\nde nalt și de frumos\nsă mi le-aduc Luminii\nprinos după prinos.\n\nSă mai păstrez în mine\ndoar scrumul lor cel sfînt\nca semn al ascultării\npromisă-n legămînt!\n"
}