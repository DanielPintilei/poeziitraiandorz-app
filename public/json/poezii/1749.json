{
"t" : "Pe cei bogați...",
"d" : "",
"s" : "Pe cei bogați fă-i Doamne să vadă cît de goi\nrămînem toți cînd Mîna Ți-o-nchizi de către noi.\nPe cei săraci fă-i Doamne să vadă ce bogați\nputem cu toții-ajunge de mila Ta purtați.\nPe cei trufași fă-i Doamne să afle tremurînd\nmăsura ce uitată nu trebuie nicicînd.\nPe cei smeriți fă-i Doamne să afle fericiți\nce mari sînt cei ce umblă cu-adevărat smeriți.\nPe cei nălțați fă-i Doamne să caute și spre jos\npe cei căzuți să caute spre cer mai curajos,\npe cîți le merge bine să nu prea rîdă-acum\npe cei zdrobiți fă-i Doamne să nu prea plîngă-n drum.\nCi toți să-și amintească în orice stare sînt\ncă toate trec, - nimica nu-i veșnic pe pămînt!\nSă caute-a face bine, cît pot și au prilej\ncăci prea curînd și sigur îi spulberă-un vîrtej!\n"
}