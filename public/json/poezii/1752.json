{
"t" : "Ci parcă numai...",
"d" : "",
"s" : "- Trecut-au oare-atîția ani de cînd sînt eu cu Tine?\n- ci parcă numai clipe-au fost de cîntece divine.\n\nRăbdat-am oare-ntr-adevăr eu chin și nedreptate?\n- ci parcă numai amintiri duioase-s astăzi toate.\n\nMi-ai spus că-n lume voi avea necazuri doar și rele\n- ci parcă numai bucurii s-au prefăcut din ele.\n\nCe liniștite mă cuprind, lung, umbrele-n hodină\n- ci parcă numai ochii-adorm în leagăn de lumină.\n\nDin cele patru vîrste ies spre vîrsta fără nume\n- ci parcă numai vis a fost umblarea mea prin lume.\n\nLumina Celui Preaiubit m-așteaptă peste ape\n- ci parcă-mi este și mai dor cu cît mi-e mai aproape.\n\nCe dragă ne-ncetat mi-a fost viața-n orice parte\n- ci parcă și mai dragă mi-e această dulce moarte.\n"
}