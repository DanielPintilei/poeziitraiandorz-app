{
"t" : "N-auzi tu pașii Lui?",
"d" : "",
"s" : "N-auzi tu pașii Lui duioși\ncum casa-ți înconjoară\nși-n ușa ta n-auzi bătînd\nchemarea Lui ușoară\nchemarea Lui, chemarea Lui\nchemarea Lui ușoară?\n\nCînd încă-n zori mai strălucesc\na-nopții stele rare\nnu simți pe rouă picurînd\nduioasa Lui, duioasa Lui\nduioasa Lui chemare?\n\nCînd bunătatea-I varsă larg\nbelșugu-I pe-a ta casă\nnu vezi pe pîine strălucind\nchemarea Lui duioasă\nchemarea Lui, chemarea Lui\nchemarea Lui duioasă?\n\nCînd rugăciunii răspunzînd\ndurerea se va duce\nnu vezi că-n vindecarea ta\nchemarea Lui străluce\nchemarea Lui, chemarea Lui\nchemarea Lui străluce?\n\nCînd și mai mult de ce-ai gîndit\nîți dă cu-ndestulare\nnu simți că-n bunătatea Sa\nstrăluce-a Lui chemare\nstrăluce-a Lui, străluce-a Lui\nstrăluce-a Lui chemare?\n\nCînd dragostea-nfășoară cald\nființa ta întreagă\nnu simți chemarea Lui cum vrea\nla Sînu-I să te-atragă\nla Sînul Lui, la Sînul Lui\nla Sînu-i să te-atragă?\n\nDe ce nu vezi, de ce n-auzi\nde ce nu simți cum vine\nde-atîția ani, pe-atîtea căi\nchemarea Lui spre tine\nchemarea Lui, chemarea Lui\nchemarea Lui spre tine?\n"
}