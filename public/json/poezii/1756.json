{
"t" : "Pe cine crezi?",
"d" : "",
"s" : "Pe cine crezi că pui în lanțuri,\npe cine crezi că mergi să vinzi,\npe cine-l ameninți cu moartea\nși casa cui crezi tu c-aprinzi?\n\nA cui credință sau iubire\nsau curăție pîngărești?\npe cine-nșeli, pe cine judeci\npe cine furi și chinuiești?\n\nCui faci tu răul, cui crezi tu oare\ncă poți cum vrei să-i faci un rău?\n- o, ție, numai ție singur\ncăci tot ce faci e doar al tău!\n\nAsupra ta va-ntoarce Mîine\ntot răul care-l săvîrșești\nvai, vei vedea cu groază-aceasta\nmult mai curînd de cum gîndești!\n"
}