{
"t" : "Ce poate-un om?...",
"d" : "",
"s" : "Ce poate-un om lua cu sine\nmai drag ca ultimul salut\ncînd niciodată nu revine\nîn locul unde-a petrecut?\n\nCînd scurtă trecere grăbită\ne-al vieții-nșelător popas\nde orice faptă întîlnită\nsă te desparți c-un bun rămas.\n\nAscultă inimă, ascultă\nîndemnul dragostei mereu\nc-o umilință-atît de multă\ncît datorezi lui Dumnezeu.\n\nDesparte-te de-orice dorință\npăstrîndu-ți sufletul ușor\nsă simți cu cei plecați nainte\nceva din veșnicia lor.\n\nDezvață-te deplin de-a cere\nși-nvață să renunți mereu\natunci nu vei simți durere\ncînd să te smulgi ți-ar fi prea greu.\n\nAtunci trecînd pe lîngă toate\navea-vei drumul luminos\nși urmele înmiresmate\nca de ceva după Hristos.\n"
}