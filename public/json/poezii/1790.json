{
"t" : "Poate-mi va fi dat",
"d" : "",
"s" : "Poate-mi va fi dat să zac\npe-un pat rece și sărac\nsingurel și părăsit\ndupă cum am și trăit\nși să mor înstrăinat\npe-ntuneric îngropat\nîntr-o margine de sat\nneștiut și ne-nsemnat.\n\nSau îmi va fi dat să mor\nca o șoaptă de izvor\nîntr-o noapte fără nor\nla lumina stelelor\nsub adînc umbrit de fagi\nîntre inimile dragi,\n- după zbuciumul trăit\nmi-ar fi somnul liniștit.\n\nOrișicum mi-e dat să mor\nca un vînt ori ca un nor\nca un plîns ori ca un cînt\nmi-e totuna pe pămînt\ncăci mi-e moartea prieten drag\ncătre mine mi-o atrag\ncătre slavă mi-o-nsoțesc\nși de mult mi-o-mprietenesc.\n\nCă deși nu-i drumul lung\nfără ea nu pot s-ajung\ncă deși mi-e Domnul Țel\nfără ea n-ajung la El!\n"
}