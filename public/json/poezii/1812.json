{
"t" : "Nu vreau să mă mai apăr",
"d" : "",
"s" : "Nu vreau să mă mai apăr oricîte-nvinuiri\nați vrea să-mi mai aduceți, cît de nedrepte fie\nc-ar fi s-aduc atuncea cuiva-nvinovățiri\nși nu mai vreau aceasta de-aș mai trăi-o vecie.\n\nDe cine nu pot bine, rău nu mai vreau să spun\nce nu port cu plăcere, purta-voi cu răbdare\nspre palma prigonirii vreau fața să-mi supun\nși nici să-l țin în minte pe cel ce-a dat mai tare.\n\nLegați cu funii jertfa și-o trageți pe altar\nazi nu se-mpotrivește nici cît de altă dată\nîn ea nu-i răzbunare, nici frică de calvar\nse duce spre junghiere smerită și-mpăcată.\n\n... O, Doamne, să n-ajungă acel ce m-a zdrobit\nîn mîna răsplătirii cerută de Dreptate\ndar dac-ar fi s-ajungă, ar ști că n-am mințit\ncînd mi-a văzut nainte iertarea pentru toate!\n"
}