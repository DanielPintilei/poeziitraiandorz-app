{
"t" : "Chiar dacă pînă astăzi",
"d" : "",
"s" : "Chiar dacă pînă astăzi tu n-ai voit să vii\nIubirea te va face să nu mai întîrzii.\n\nSe va-ndura de tine lumina trimițînd\no rază fericită spre inimă și gînd.\n\nSe va-ndura de tine Cuvîntul Cel Curat\nși inima-ți va-ntoarce spre Cel Adevărat.\n\nSe va-ndura de tine cu milă Duhul Sfînt\nși-ți va-nnoi ființa prin dulce legămînt.\n\nSe va-ndura de tine cum s-a-ndurat de mulți\nHristos, și-o să te cheme, iar tu o să-L asculți.\n\nȘi-ți va luci alt soare din sfintele porunci\niar cea mai sărbătoare din zile-ți va fi-atunci!\n"
}