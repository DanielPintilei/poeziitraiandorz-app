{
"t" : "Trecuta vreme",
"d" : "",
"s" : "Trecuta vreme nimeni\nn-o poate-ntoarce iar\nrămasu-i-a doar gustul\nmai dulce sau amar.\n\nS-au dus cu umbra frunzei\nși verii, anii dragi\nrăsufletul pe cale\nurcînd, mai greu ți-l tragi.\n\nDoar fața conștiinței\npe care n-o știai\nînvie lîngă tine\ncu tot mai aspru grai.\n\nSimți inima arzîndu-ți\namare amintiri\nși-n gînd îți vin atîtea\nmustrări și-nvinuiri.\n\nDin cîte-au fost, nici una\nnu poți s-o uiți în veac\nmereu mai arzătoare\nși mai adînci se fac.\n\nTot ce-adormise-n suflet\nți se trezește-acum\ncînd pînă-n veșnicie\nmai ai un pas de drum.\n\nO, nimenea nu moare\nnici n-a murit nicicînd,\n- spre forma cea eternă\nne ducem toți pe rînd.\n\nDoar Glasul Crucii strigă\nca vina mai presus\nși ca al conștiinței\nIertarea lui Isus.\n"
}