{
"t" : "Cîți ani mi-au trebuit",
"d" : "",
"s" : "Cîți ani mi-au trebuit să știu\ncît de zadarnice-ajung toate\nși ce e-n sufletul pustiu\ncînd fuge de singurătate.\n\nCîți ani mi-au trebuit să-nvăț\npuținul ce-l cunosc din lume\ncînd tot ce văd, de orice dăți\nare-alte fețe și-alte nume.\n\nCîți ani mi-au trebuit să văd\nce-ajunge-orice neascultare\nce nimicire și prăpăd\nașteaptă pe-orice înălțare.\n\nCîți ani mi-au trebuit s-ajung\nsă-mi pot puțin robi ființa\nca inima să mi-o străpung\ns-o poată-ngenunchea căința.\n\nDar cîți ani mi-ar trebui să pot\nzdrobi tot ce-i firesc în mine\nca sufletul să-mi fie-n tot\nIsuse-ascultător de Tine...\n"
}