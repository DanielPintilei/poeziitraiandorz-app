{
"t" : "Să nu-i uităm!",
"d" : "",
"s" : "Să nu-i uităm pe cei ce-au dus\nprin ani și cazne lupta sfîntă\nc-o inimă mereu mai sus\nc-o dragoste mereu ne-nfrîntă.\n\nSă-i pomenim recunoscînd\nce har nebănuit de mare\nam strîns, urmașii, rînd pe rînd\ndin cazna lor strălucitoare.\n\nNoi să-i urmăm nălțînd cu-atît\nmai cald solia lor curată\ncu cît trec anii și cu cît\nni-e moștenirea mai bogată.\n\nCăci fără ei nici rădăcini\nnici ramuri n-am avea pe lume\nLumina ni i-a dat lumini\nși Cel Etern, cu veșnic nume.\n"
}