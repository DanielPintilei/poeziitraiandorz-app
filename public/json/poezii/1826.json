{
"t" : "Deși alerg",
"d" : "",
"s" : "Deși alerg pe-atîtea drumuri\neu pururea o cale țin\ndeși mă-nconjură mulțimea\nmereu prin lume sînt străin.\n\nDeși-s tot în aceeași casă\nsînt ne-ncetat un călător\ndeși renunț la tot mai multe\nsînt zi de zi tot mai dator.\n\nDeși mă-ndepărtez de toate\nsînt pururi mai apropiat\ndeși mă leapăd de mai multe\nmă simt întruna mai bogat.\n\nCăci Bucuria și Lumina\ncu cît mai mult le dăruiesc\ncu-atît mai mari și strălucite\ndin toate marginile-mi cresc.\n"
}