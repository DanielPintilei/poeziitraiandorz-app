{
"t" : "Tu mi-ai gătit",
"d" : "",
"s" : "Tu mi-ai gătit cărarea pe care să pășesc\nși binele pe care să lupt să-l făptuiesc.\n\nTu, datoria care să mi-o-mplinesc cinstit\nși dragostea pe care s-o-mbrac desăvîrșit.\n\nTu, legămîntu-n care s-alerg și să rămîn\nși Adevărul care să-l strig sau să-l îngîn.\n\nFă-mi tot mai siguri pașii pe calea Ta mergînd\nși binele să-mi fie plăcut în primul rînd.\n\nFă-mi dragă datoria oricît mi-ar fi de grea\nși mila pentru semeni un har în viața mea.\n\nFă-mi Adevărul pîinea ce-o strîng și ce-o împart\nși prima-nvățătură să nu mi-o mai despart.\n\nAcestea-mi sînt comoara cu preț adevărat\npăstrează-mi-le sfinte Tu Cel ce mi le-ai dat!\n"
}