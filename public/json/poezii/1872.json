{
"t" : "Ce grea-i ades",
"d" : "",
"s" : "Ce grea-i ades povara sărmanei tale sorți\ncăci gemi sub ea și tremuri, și-abia poți s-o mai porți.\n\nCe grea e suferința ce-o-nduri adeseori\ncînd pierzi orice speranță și simți că stai să mori.\n\nCe grea ți-e îndoiala cînd vine-adesea-n gînd\ntot ce-ai mai drag credinței din tine dărîmînd.\n\nCe greu e-al bănuielii venin întunecat\ncînd ți-arde tot ce-ți are iubirea mai curat.\n\nCe grea e-ntîrzierea dorinței îndelungi\ncînd anii trec iar pașii slăbesc s-o mai ajungi.\n\nCe grea e-ncredințarea că-n viață n-ai știut\nsă folosești prilejuri pe care le-ai avut.\n\nCe grele-s toate-acestea, dar mai nespus de greu\ne-atunci cînd vezi că lumea te-a rupt de Dumnezeu.\n\nDe n-ar fi-atuncea harul și Crucea lui Isus\no, cine-ar mai întoarce măcar privirea-n sus!\n"
}