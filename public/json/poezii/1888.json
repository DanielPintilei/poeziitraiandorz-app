{
"t" : "Cînd munca mea",
"d" : "",
"s" : "Cînd munca mea se va sfîrși\nmergînd spre odihnire\nce fericit voi auzi\nduioasa Ta poftire!\n\nCînd ostenit îmi voi culca\nspre Tine fruntea rece\nce fericit odihna Ta\nasupra mea va trece.\n\nCînd fără griji voi adormi\nspre Mîine Dimineață\nce fericit mă va păzi\na păcii Tale față.\n\nÎn Marele-nvierii ceas\ndin a odihnei lume\nce fericit doritu-Ți Glas\nmă va chema pe nume!...\n\n- O, Scump și Preaiubit Isus\ncît harul Tău mă ține\nce fericit și ce supus\nmi-e duhul meu în Tine.\n\nCe fericit și-ncrezător\nîn Tine-s pe vecie\npot să trăiesc și pot să mor\ncu-aceeași bucurie!\n"
}