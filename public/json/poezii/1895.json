{
"t" : "Tu ni Te dărui nouă",
"d" : "",
"s" : "Tu ni Te dărui nouă la toți necontenit\nși totuși ești Isuse în veci fără sfîrșit.\n\nFără sfîrșit e Pîinea ce zilnic ne-o-mpărțești\ntoți ne hrănim din Tine, și-n veci nu Te sfîrșești.\n\nTu, Vinul cel din care sfințiți ne-mpărtășim\ngustăm din el cu toții, și-n veci nu-l mai sfîrșim.\n\nDin Tine e cuvîntul pe care-l frîngem toți\nși el întreg rămîne în fii și strănepoți.\n\nDin Tine este apa din care toți luăm\nne săturăm, și totuși în veci n-o-mpuținăm.\n\nȘi aerul cu care viața ne-o hrănești\nîl otrăvim - și totuși mereu ni-l primenești.\n\nDin Tine frumusețea ce-n toate-o porți spre noi\nși ea mereu renaște în forme tot mai noi.\n\nSlăvit să fii Tu care ne speli tot ce-i greșit\nși care, totuși, veșnic rămîi Desăvîrșit!\n"
}