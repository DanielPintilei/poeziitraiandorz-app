{
"t" : "Eu nu știu cum...",
"d" : "",
"s" : "Eu nu știu cum Te-ai îndurat\nde m-ai ales și m-ai chemat,\ncăci eu nimic n-am făptuit\nsă fiu iertat și miluit!\n- Ce oare să-Ți fi arătat\ncă n-am avut decît păcat?\n\nCum oare Tu la un tîlhar\ni-ai dăruit atîta har?\n- Cum oare-atît Te-ai aplecat\nși din adînc m-ai ridicat?\n\n- O Doamne știu: Tu m-ai primit\nși m-ai ales, căci m-ai iubit!\n- Pe tot întinsul viitor\ndoresc să-Ți fiu ascultător!\nrecunoștință arătînd\niubirii Tale orișicînd\ncăci Doamne tot ce Tu mi-ai dat\ne numai har nemeritat!\n"
}