{
"t" : "Aștepți să vină Domnul?",
"d" : "",
"s" : "Aștepți să vină Domnul?\nși tot deșart vorbești,\naștepți să vină moartea?\nși tot pierdut trăiești!\nsă vină Învierea?\nși tot nepregătit?\nsă vină Judecata?\nși tot nemîntuit!\nsă vină Veșnicia\ncu focul inamic\niar plîns și pocăință\nnimic, nimic, nimic!...\n\nCe-aștepți tu de la Domnul\nsau de la moartea ta?\nce-aștepți de la-nvierea\nsau Judecata Sa?\nce-aștepți în veșnicie\nce crezi c-ai să primești\ncînd toate bat la ușă\nși nici nu te gîndești?\nO, viața ta se pierde\nzadarnic, pic cu pic\niar plîns și pocăință\nnimic, nimic, nimic.\n\nAscultă-nștiințarea\nascultă măcar azi\nnainte de-a ajunge\nîn Marele Necaz\nîntoarce-te la Domnul\ncît este timp și har\nde mîine, poate, totul\npe veci va fi-n zadar.\nO iată Secerișul\ntu n-ai dat nici un spic\nși n-ai în veșnicie\nnimic, nimic, nimic...\n"
}