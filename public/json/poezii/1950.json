{
"t" : "Cum pot să cer?",
"d" : "",
"s" : "Cum pot să cer la alții\nsă-mi țină sfatul bun\ncînd mai întîi eu însumi\nnu fac așa cum spun?\n\nCum aș putea credință\nla alții să le cer\ncînd eu trăiesc în lume\ncum nici n-ar fi un cer?\n\nCum pot să pun pe alții\nla post și rugăciuni\niar eu trăind desfrîul\nsă merg cu cei nebuni?\n\nSă cer ca ei s-asculte\niar eu să fac ce vreau...\no, cum oare nu mă vede\npe mine Dumnezeu?\n\nȘi cum privesc la mine\ncei ce m-aud grăind\ncînd una spun la alții\nși alta fac trăind?\n\nTrezește-mă o Doamne\nsă nu mă-nșel să pier\nca-ntîi să fac eu însumi\nce altora le cer!\n"
}