{
"t" : "Cînd Dumnezeu",
"d" : "",
"s" : "Cînd Dumnezeu cumplit lucrează\nnu-i nimeni a se-mpotrivi\ncînd Fața Lui insuflă groază\n- tu crede-n El și nu cîrti.\n\nCînd Dumnezeu măreț lucrează\nși toată mintea va uimi\ncum nimicește sau creează\n- tu crede-n El și nu cîrti.\n\nCînd Dumnezeu milos lucrează\nși mult prea Bun Îl vei găsi\ncă rabdă, iartă și veghează\n- tu crede-n El și nu cîrti.\n\nCînd tot ce Dumnezeu lucrează\nputernic, drept și bun va fi\nprin toate voia Lui așează\n- tu crede-n El și nu cîrti!\n"
}