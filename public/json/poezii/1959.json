{
"t" : "Te va osîndi",
"d" : "",
"s" : "Te va osîndi pe tine\ndacă nu vii la Hristos\nși ce-ți pare-acum prieten\nși ce-ți pare dușmănos.\n\nTe va osîndi Cuvîntul\nauzit îndelungat\ndar pe care necrezîndu-L\nL-ai respins și L-ai călcat.\n\nTe va osîndi răbdarea\ncelor care te-au iubit\nbunătatea celor care\nte-au crezut - și i-ai mințit.\n\nTe va osîndi durerea\ncelor ce i-ai dus la rău\nnevinovăția celor\ncărora le-ai fost călău.\n\nTe va osîndi chiar boala\nce-ți vorbea cînd ai căzut\ncăci și ea, - ca sănătatea\nte-a chemat - și tot n-ai vrut.\n\nTe va osîndi pămîntul\nce l-ai stors și te-a hrănit\nvîntul ce ți-a dat răcoarea\nsoarele ce te-a-ncălzit.\n\nTe va osîndi odată\ntot ce-i sus și tot ce-i jos\ndacă știi și poți - și totuși\nnu vii astăzi la Hristos!\n"
}