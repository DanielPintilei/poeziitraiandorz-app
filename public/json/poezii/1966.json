{
"t" : "Cît m-a durut!",
"d" : "",
"s" : "Cît m-a durut întotdeauna\nvăzînd în locul cel curat\nrespingătoarea-nfățișare\na tot ce crește din păcat!\n\nCît m-a durut văzînd un suflet\ncîndva frumos, acum căzut\npăcatul i-a zdrobit frumsețea\najuns de nerecunoscut.\n\nCît m-a durut privind la starea\ncîndva înaltă în Hristos\nși-acum păcatul pustiind-o\najuns-a iadul cel mai jos.\n\nCît m-a durut văzînd cum frații\nce se iubeau cîndva cu dor\nîși calcă tot mai fără milă\ncomoara și iubirea lor.\n\nCît m-a durut cînd scumpe gînduri\nși dragi ființe s-au pierdut\nsau ceasuri sfinte, sau prilejuri\ncît m-a durut, cît m-a durut...\n\nȘi totuși sînt și-acum atîtea\ncîntări ce lîngă mine mor\niubiri ce sufăr lîngă mine\nși nu mă dor, și nu mă dor...\n"
}