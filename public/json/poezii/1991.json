{
"t" : "Isuse, Taina vieții",
"d" : "",
"s" : "Isuse, Taina vieții noastre\ncîntare fără de sfîrșit,\nprivim cu lacrimi fericirea\nce-n ceruri Tu ne-ai pregătit.\n\nPrivim cu lacrimi răsăritul\napropiatei Primăveri\nîn care-n veci gustînd lumina\nuita-vom orișice dureri.\n\nPrin slăvi etern strălucitoare\nde fericitele-Ți priviri\ntrăi-vom taine-nfiorate\nde imnul veșnicei iubiri.\n\nÎn cor cu îngeri fără număr\nvom intona în cînt slăvit\nîn mii de feluri fericite\nAcelași Nume Preaiubit.\n\nCu ochii firii noi privi-vom\nîn veci spre Fața Ta răpiți,\nși strălucirea-I ne va face\ndin veac în veac mai fericiți...\n\n- Dar cît mai stăm pe lume încă\ndorim să ținem ochii Sus,\nși doar o singură dorință\nși rugăciune-avem, Isus:\n\nCînd contopi-ne-vei în totul\ncu viața fără de dureri\nsă faci din fiecare-o floare\npe ceru-acelei Primăveri.\n"
}