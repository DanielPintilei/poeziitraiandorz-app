{
"t" : "Isuse, Soare Dulce",
"d" : "",
"s" : "Isuse, Soare Dulce\nal harului Slăvit,\ndin noaptea morții-ntîmpin\nslăvitu-Ți Răsărit.\n\nCu raza Ta cea sfîntă\nMărit Izbăvitor\nTu mi-ai trezit în suflet\nal altei vieți fior.\n\nDin lanțurile grele\nde pofte și păcat\nPuterea Ta Isuse\nvenind, m-a dezlegat.\n\nM-ai scos din întuneric\nși lanțul greu mi-ai rupt\nnălțîndu-mă spre slavă\ndin locul dedesubt.\n\nO, Soarele Iubirii\nun rob răscumpărat\nȚi-aduce-al mulțumirii\nprinos înlăcrimat.\n\nAtras de-a Ta chemare\nspre ceruri mă petreci\npînă-n clipita care\nvom fi uniți pe veci.\n\nÎn marea de iubire\ncu cît am să m-afund\ncu-atîta prin trăire\nmai cald am să-Ți răspund.\n\nCă dintr-un rob netrebnic\ncăzut și-nlănțuit\nTu m-ai făcut Isuse\nun fiu pe veci iubit.\n"
}