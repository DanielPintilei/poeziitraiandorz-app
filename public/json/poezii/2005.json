{
"t" : "Isuse, Slava slavei mele",
"d" : "",
"s" : "Isuse, Slava slavei mele\nIzvor ascuns în Dumnezeu\natît noian de fericire\nadus-ai sufletului meu!\n\nAtîtor înălțimi de slavă\nstăpîn pe veci m-ai hărăzit\nde-aștept cu ochii plini de lacrimi\nal Veșniciei răsărit.\n\nO, pentru-această moștenire\nși viitor așa măreț\nnimica nu-i prea mult în lume\nși nu-i prea mare nici un preț.\n\nDar n-am decît o viață Doamne\nși-un singur suflu pămîntesc\nca-n schimbu-acestei fericite\nÎmpărății să-Ți dăruiesc.\n\nȘi-i prea puțin... pe-o strălucire\nși-un viitor așa măreț,\n- dac-aș avea Isuse Doamne\naș da o mie de vieți.\n\nDar nu le am... și plîng Isuse\nazi cînd osînda mi-o ascult\nnu pentru că-Ți jertfesc o viață\nci pentru că nu-Ți pot mai mult!\n"
}