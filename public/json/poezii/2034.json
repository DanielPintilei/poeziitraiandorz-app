{
"t" : "Al Cerului Cîntec",
"d" : "",
"s" : "Al Cerului Cîntec nespus de frumos\nodată, demult, mi-ai cîntat\nși Glasul Tău dulce, adînc și duios\nde-atunci m-a legat, m-a legat.\n\nSimțit-am pe suflet sărutul Tău blînd\npreasfînt, fermecat, îngeresc\nde-atuncea Isuse Te caut plîngînd\nde-atuncea Te iubesc, Te iubesc.\n\nPe brațul Tău dulce odată-am plecat\ntruditul meu gînd să-l alin\nși după odihna de-atunci am aflat\nIsuse suspin și suspin.\n\nCuvîntul Tău dulce și cald L-am primit\nIsuse, odată, demult\nde-atunci însetat, fermecat, fericit\neu doresc și doresc să-L ascult.\n\nFiința mea-ntreagă Isuse, Te vrea\nde Tine-nsetez și doresc\nViața, Lumina și Dragostea mea\nIsus, Te iubesc, Te iubesc...\n"
}