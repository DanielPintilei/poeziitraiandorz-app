{
"t" : "Mi-a fost atît de lungă",
"d" : "",
"s" : "Mi-a fost atît de lungă viața\natît de aspră și de grea\nc-am vrut de-atîtea ori Isuse\nși m-am rugat să scap de ea.\n\nDar o, iubirea Ta cea dulce\ncu-atîta har m-a copleșit\ncă astăzi lungul drum de chinuri\nîmi pare scurt și fericit.\n\nÎn jarul alb al încercării\ntrăit-am stări de unic har\ncu profunzimi nebănuite\ncu limpezimi de nehotar.\n\nIar azi cînd sînt atît de-aproape\nde Țărmul drag și așteptat\ncu toată jertfa ce mi-ai cere-o\ncu Tine-aș mai trăi odat’...\n"
}