{
"t" : "Doresc deplina biruință",
"d" : "",
"s" : "Doresc deplina biruință\nasupra vieții de păcat\nca-n clipa cercetării Tale,\nîn voia Ta să fiu aflat.\n\nDoresc cununa curăției\npe suflet pururea s-o port\npînă cînd glasul Tău sfărma-va\nal țărnii mele șubred cort.\n\nDoresc la capătul sfințirii,\npe drumul vieții greu și lung\nschimbat în Chipul Slavei Tale\nIsuse, fericit s-ajung.\n\nDoresc c-un dor cum nu e altul\nmai sus de cerul străveziu\nîn veci să-Ți pot privi mărirea\nIsuse, cînd va fi să viu.\n\nDoresc...\ndar pentru toate-acestea,\neu nu am nici un dar ascuns\ndecît o inimă smerită,\nIsuse, oare-o fi de-ajuns?\n"
}