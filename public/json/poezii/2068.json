{
"t" : "Cum cerbul după ape",
"d" : "",
"s" : "Cum cerbul după ape în caldele amiez’\nde-a Tale dulci izvoare Isuse însetez.\n\nCum cel sfîrșit tînjește după-al odihnei miez\nde pacea Ta curată Isuse însetez.\n\nCum duhu-n rugăciune cînd pe genunchi veghez\ndin inima întreagă de Tine însetez.\n\nCînd fruntea-nsîngerată pe cruce mi-o așez\ncu dor, cu foc, cu lacrimi de Tine însetez.\n\nCu cît mai mult prin locuri străine înserez\ntot mai profund de Tine Isuse însetez.\n\nIar azi cînd simt mai grele a lutului obez’\nca lanul ars, de ploaie, de Tine însetez.\n\nDoar cînd voi fi-n odihna iubirii-n care crez\nvoi ști că am Izvorul - să nu mai însetez.\n"
}