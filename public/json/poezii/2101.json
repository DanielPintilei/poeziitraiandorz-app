{
"t" : "Din zbuciumul iubirii",
"d" : "",
"s" : "Din zbuciumul iubirii, din focul ei nestîns\nmereu cu alte lacrimi chemăm același plîns.\n\nDin plînsul și lumina acelui sfînt fior\nmereu cu alte-avînturi chemăm același dor.\n\nDin zborul armoniei spre locul cel preasfînt\nmereu cu alte doruri chemăm același cînt.\n\nPlutind din slavă-n slavă spre-al cerurilor prag\nmereu cu alte cînturi chemăm un Nume Drag.\n\nAșa de-a pururi pînă - în clipa-n care plin\nva fi întreg pămîntul de Imnul Tău Divin.\n\nȘi Slava fără seamăn a Altui Început\ndin care tot ce-i zbucium va fi necunoscut.\n"
}