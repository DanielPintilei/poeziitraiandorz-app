{
"t" : "Sînt trandafirul Tău",
"d" : "",
"s" : "Sînt trandafirul Tău din Saron\nsînt crinul Tău curat din văi,\nși cît de fericit sînt Doamne\nîn Mîna Ta, sub Ochii Tăi.\n\nMireasa scumpă și aleasă\ndin taina sufletului plin\nIsuse, fericit Isuse\nîntreagă pentru Tine-o țin.\n\nÎntreaga, sfînta și curata\niubire din viața mea\no țin Isuse pentru Tine\ncînd va culege-o Mîna Ta.\n\nO țin pentru slăvita clipă\ndin Primăvara sfîntă cînd\nTu-Ți vei alege trandafirii\nși-i vei culege rînd pe rînd.\n\nAtunci cînd stropii-atîtor lacrimi\nce-n lume ei le-au plîns străini\nse vor schimba-n nepieritoare\nrăsfrîngeri de cerești lumini.\n\nȘi-n Fața Ta Strălucitoare\ncînd va-nceta orice tumult\nvor străluci mai mult aceia\nce-au plîns și-au suferit mai mult.\n"
}