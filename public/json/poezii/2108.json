{
"t" : "Nu-i cîntare care",
"d" : "",
"s" : "Nu-i cîntare care\nsufere și cheamă,\nnu e duioșia\ninimii de mamă\ne cu mult mai mult ca imnul\ninimii de mamă.\n\nNu-i simțirea care\ninima-nfioară\nnu e numai cîntec,\nrai sau primăvară\ne cu mult mai mult ca orice\nrai și primăvară.\n\nNu e numai harul\nsau numai iubirea,\nnumai starea-n care\ncîntă fericirea\ne mai mult ca stare-n care\ncîntă fericirea.\n\nGlasul Lui e soare,\nflăcări și sfințire,\npacea-n suferință\ntaină și rodire\ntot ce-i har și miez și flăcări\ntaină și rodire.\n\nCînd întîia dată\nm-a chemat pe nume\npărăsit-am totul\nsă-L urmez prin lume\nde-atunci cînt și plîng și sufăr\nși-L urmez prin lume.\n\nGlasul Tău Isuse\nÎl doresc a-rîndul,\nveacurile fi-vor\nscurte ascultîndu-L\nveacuri veșnice părea-vor\nscurte ascultîndu-L.\n"
}