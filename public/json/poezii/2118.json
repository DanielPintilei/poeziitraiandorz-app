{
"t" : "Unde-I Domnul meu?",
"d" : "",
"s" : "Unde-i Domnul meu, o unde-I\ninima mea-L cată,\ndupă El cu dor așteaptă\nviața mea-nsetată\narde, cheamă și așteaptă, viața mea-nsetată.\n\nI-am văzut odată Chipul\nalb ca de ninsoare\nși de-atuncea nu-mi mai pare\nalbă nici o floare\nnu-mi mai pare-n lumea-ntreagă albă nici o floare.\n\nBlînd I-am auzit odată\nVocea Lui duioasă\nși de-atuncea nu-i cîntare\ns-o simt mai frumoasă\nnu-i cîntare-n lumea-ntreagă s-o simt mai frumoasă.\n\nLegănatu-m-au odată\ndorurile Sale\nși de-atuncea nu-i pe lume\nnici o pernă moale\nnu-i pe lumea asta-ntreagă nici o pernă moale.\n\nI-a simțit odată Mîna\ninima-mi sărmană\nși de-atuncea nu-s pe lume\nmîini să-mi lege-o rană\nnu-s pe lume mîini să știe cum să-mi lege-o rană.\n\nÎnsetat băui odată\nApa Lui cerească\nși de-atuncea nu-s izvoare\nsă mă răcorească\nnu-s izvoare-n lumea-ntreagă să mă răcorească.\n\nMi-a sfințit odată fața\ndulcea-I sărutare\ndorul după El de-atuncea\ncrește tot mai mare\nfără margini, fără moarte, crește tot mai mare.\n\nȘi mă-ntreb: - de n-ar fi-n lume\nDragostea-I curată\ncui i-aș mai fi dat eu oare\ninima mea toată?\n- n-ar fi nimeni să mai aibă inima mea toată!\n"
}