{
"t" : "Nu-i odihnă-n lume...",
"d" : "",
"s" : "Nu-i odihnă-n lume, nu-i odihnă-n lume\ninima cît bate pururi se frămîntă\nca o luntre-n valuri, ca o mare-n spume\nnu-i odihnă-n lume, nu-i odihnă-n lume\ninimă\nîn Domnul este pacea-ți sfîntă!\n\nNu-i în lume pace, nu-i în lume pace\ninima cît bate ne-ncetat suspină\no furtună trece, alta se desface\nnu-i în lume pace, nu-i în lume pace\ninimă\nîn Domnul pacea ta-i deplină!\n\nDacă vine valul, dacă bate vîntul\ninimă, tu-n Domnul stai adăpostită!\nDumnezeu Își ține veșnic legămîntul\nlas-să vină valul, las-să bată vîntul\ninimă\nîn Domnul poți fi liniștită!\n\nPacea Lui adîncă, pacea Lui adîncă\ninimă, te ține pururea voioasă,\ndacă-ai temelia a credinței stîncă\npacea ei adîncă, pacea ei adîncă\ninimă,\nîți face noaptea luminoasă!\n\nLumea n-are pace, lumea n-are pace\nzbuciumul și lupta tot mai mult se-ntinde\nglasul deznădejdii mai greu se desface\nlumea n-are pace, lumea n-are pace\ninimă\ndar ție harul Sfînt ți-o-ntinde.\n\nPacea ta cea sfîntă, pacea ta cea sfîntă\ninimă, păstreaz-o ne-ncetat pe cale,\ndu-o celor care grijile-i frămîntă\npacea ta cea sfîntă, pacea ta cea sfîntă\ninimă\ns-arate taina păcii tale!\n"
}