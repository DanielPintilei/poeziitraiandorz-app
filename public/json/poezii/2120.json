{
"t" : "Isuse, nu mai vreau de-acum",
"d" : "",
"s" : "Isuse, nu mai vreau de-acum în lume nici un bine\ndecît să m-adîncesc mai mult în dorul după Tine.\n\nSă cînt cu glas mai îngeresc cîntarea Ta aleasă\nce tot mai noi fiori de drag în inimă îmi lasă.\n\nȘi să mă rog adînc simțind sărutu-Ți pe pleoape\ntot mai departe de pămînt și mai de Cer aproape.\n\nIar cînd oceanul morții lat va fi să-l trec odată\nsă-l trec cu fruntea fericit pe Sînu-Ți rezemată.\n\nȘi-ajuns Dincolo să m-adăp din Zorii Fericirii\no dată doar cu ape din Izvoarele Iubirii.\n\nO dată doar să-mi sting pe veci nespusa setei pară\nși-apoi Isus, iubirea mea nimic n-o să mai ceară.\n"
}