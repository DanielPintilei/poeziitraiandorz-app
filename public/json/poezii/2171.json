{
"t" : "Numele Tău e Minunat",
"d" : "",
"s" : "Numele Tău e Minunat\no Doamne Sfînt și Mare,\ne-al cerurilor nesecat\nIzvor de desfătare\nmereu mai nou, mai sfînt, mai nalt\nIzvor de desfătare.\n\nSlăvit în veșnic cînt\ne Numele Tău Sfînt,\ncă nalt și negrăit cuvînt\ne Numele Tău Sfînt.\n\nNumele Tău Dumnezeiesc\ne Taină și Lumină\nnici îngerii nu Ți-l rostesc\nci cîntă și se-nchină\ncînd Ți-L aud rostit în Cer\ntoți cîntă și se-nchină.\n\nNumele Tău Nebănuit\ne-avînt și tinerețe\ne Paradisul Nesfîrșit\nde Cînt și Frumusețe\ndin care Vecii curg spre Veci\nîn Cînt și-n Frumusețe.\n\nNumele Tău Preafericit\ne farmec și-alipire\nunire de nedespărțit\ncu Veșnica Iubire\ncomoara celor miruiți\ncu Veșnica Iubire.\n"
}