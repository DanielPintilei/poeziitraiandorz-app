{
"t" : "Te-am lăudat din buze",
"d" : "",
"s" : "Te-am lăudat din buze Doamne\nși Te-am cîntat frumos cîndva,\n- era atît avînt în toate\ndoar suflet prea puțin era.\n\nȘtiam să-Ți spun cuvinte nalte\ncu grai smerit și grav știam\n- aveam atîtea-n rugăciune\ndoar suflet prea puțin aveam.\n\nPrimeam cu drag să-mi vii în casă\nși chiar să stai la masă vream\n- aveai loc larg în toate-a mele\n- doar sufletul prea strîmt l-aveam.\n\nCu largă mînă, zeciuiala\nși darul, la altar, duceam\n- Îți dam atît din toate-a mele\ndoar suflet prea puțin Îți dam.\n\n... Iar astăzi, Doamne, cînd Cuvîntul\nîmi luminează tot ce fac\nvăd ce zadarnice-mi sînt toate\ncînd sufletu-i de har sărac.\n\nȘi-atît aș vrea să n-am nimica\ndin tot ce m-a-nșelat cîndva\n- să nu mai cred că-n loc de suflet\nmai pot să-Ți dărui și-altceva!...\n"
}