{
"t" : "Doamne binecuvîntează",
"d" : "- pentru copii -",
"s" : "Doamne, binecuvîntează\nziua ce ne-o dăruiești\ncu-a iubirii Tale rază\norice pas să ni-l păzești.\n\nDoamne, binecuvîntează\nmunca ce ne-ai rînduit\n- s-o gîndim cu mintea trează\ns-o-mplinim în chip cinstit.\n\nDoamne, binecuvîntează\npe toți cei cu care stăm,\nmintea care ne-ndrumează\nbrațul care-l îndrumăm.\n\nDoamne, binecuvîntează\nmasa ce ne-o dăruiești\nmîna care ne-o așează\nTe rugăm s-o răsplătești.\n\nDoamne, binecuvîntează\nsomnul nostru-n așternut\ngrija Ta ne fie pază\nharul Tău ne fie Scut.\n\nDoamne, binecuvîntează\ncasa-n care locuim\nțara care ne veghează\nlumea-n care Te slujim.\n\n"
}