{
"t" : "Am cu Hristos un legămînt",
"d" : "",
"s" : "Am cu Hristos un legămînt\nși nimeni nu mi-l poate frînge\nnăscut din plîns, crescut în cînt\npecetluit în foc și-n sînge.\n\nAm cu Hristos un legămînt\nchiar decît sufletul mai sfînt\nun legămînt am cu Isus\nchiar decît viața mai presus.\n\nPe nume-l port, pe chip mi-e scris\nîn trup îl ard, în duh m-apasă\nel mi-e cuvînt și gînd și vis\nși-avut și dragoste și casă.\n\nNu-i prieten pe pămînt să-mi ia\npovara lui de peste mine\ncît m-ar iubi și cît mi-ar vrea\nea-ncătușat și rob mă ține.\n\nȘi nu-i vrăjmaș oricît de-avar\nsă-mi ia lumina lui din zare\nea-mi este dor și cer și far\nși cinstea mea nemuritoare.\n\nNimic nu-l poate-ntuneca\nnimic nu-i poate da lumină\nnici chinui, nici mîngîia\ndecît o vină, sau nevină.\n\nAm cu Hristos un legămînt\nmai lung decît o veșnicie\nnu-i chin, ori har\nnici plîns, ori cînt\nmai greu, ori mai ușor să-mi fie.\n"
}