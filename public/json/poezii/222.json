{
"t" : "Doar lîngă Tine",
"d" : "",
"s" : "Doar lîngă Tine-mi aflu pacea\ncînd totu-n jurul meu e plîns\ndoar Tu îmi mîngîi zbuciumarea\ncînd sufletul mi-e-n chinuri strîns,\ndoar lîngă Tine-mi aflu-alinul\ncînd plînge inima amar\nși-n ochii-ntunecați de lacrimi\nTu-mi readuci seninul iar!\n\nDoar lîngă Tine-mi aflu-odihna\ncînd zbucium e-mprejurul meu,\ncînd vînturi îngrozite suflă\nși-i ceasul ispitirii greu,\ndoar Tu-mi împrăștii norii negri\nși-nlături tunetul cumplit\nTu-mi dai odihna cînd povara\nmi-apasă sufletul trudit.\n\nDoar Tu... cînd Fața Ta răsare\nși glasul Tău răsună blînd\nstingi lupte lungi de frămîntare,\no pace-adîncă aducînd.\n... O vino iar alungă-mi norii\nși-alină-mi vîntul cel cumplit,\ndoar lîngă Tine-mi aflu pacea\ncînd sufletul mi-e răvășit!\n"
}