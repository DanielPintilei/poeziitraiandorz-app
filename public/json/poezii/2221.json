{
"t" : "Iubire, fii pază",
"d" : "",
"s" : "Iubire, fii pază vieții curate\nferește-o nedusă pe căi vinovate.\n\nPăzește-o ne-nfrîntă de nici o ispită\nîntoarce-o din calea și ușa oprită.\n\nAjută-i să lupte, să creadă, să spere\nîn orice nălțare și-n orice cădere.\n\nAprinde-i lumina în neagra noptare\nalină-i suspinul tăcerii amare.\n\nFă-i caldă căsuța și crucea ușoară\npe zarea ei rece, căldură-nfășoară.\n\nSărută-i obrajii răniți de durere\nrămîi-i prieten vieții stinghere.\n\nBlîndețe-i așează la ușă cu teamă\nacopere-i lipsa de frate și mamă.\n\nȘi-ntoarce-i în ceruri, deplin, pe vecie\ncomoara jertfită sfințirii și ție.\n"
}