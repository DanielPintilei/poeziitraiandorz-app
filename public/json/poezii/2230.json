{
"t" : "Am cu urmașii un cuvînt",
"d" : "",
"s" : "Am cu urmașii un cuvînt\nși-aș vrea să nu-l rămîn dator\nel, prin Hristos, mi-e-un legămînt\nal sufletului meu, cu-al lor.\n\nEl mi-este ultimul răspuns\nspre mii de frați, de fii și soți\n- nemaivorbind la nime-ascuns\nle pot vorbi deschis la toți.\n\nO, nu uitați și nu zîmbiți\nspre Judecata de Apoi,\ncînd veți vedea ce nu doriți\natunci, ce-o să vă faceți voi?\n\nCînd veți vedea ce n-ați crezut\nsau rai cu flori\nsau iad cu munci\ncu sufletul pe veci pierdut\nce-o să mai faceți voi atunci?\n\nUrmași ai mei, cuvîntul meu\ne s-ascultați de tot ce-i scris\ne Cer, e iad, e Dumnezeu\niar Veșnicia nu-i un vis.\n\nUn lanț de aur strălucit\nvi-i șirul de strămoși frumos\nfiți și voi un inel slăvit\nlegat de ei\nși de Hristos!\n"
}