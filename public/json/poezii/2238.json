{
"t" : "E mult prea scumpă",
"d" : "",
"s" : "E mult prea scumpă viața asta\nca s-o petreci nepăsător\ne mult prea scumpă orice clipă\ns-o lași să treacă fără spor.\n\nE mult prea scump Cuvîntul Vieții\nsă-L poți uita și-un ceas măcar\ne mult prea scumpă rugăciunea\nsă-i poți nesocoti vreun har.\n\nE mult prea scumpă adunarea\nsă nu faci totul pentru ea\ne mult prea scumpă-mbrățișarea\nsă-ți pară vreo iertare grea.\n\nE mult prea scumpă răsplătirea\nstatorniciei la sfîrșit\nsă-ți pară-acum prea grea-ncercarea\npe care ai de suferit.\n\nE mult prea scumpă mîntuirea\nsă nu-i dai totul pe pămînt\nși pacea inimii\nși slava\nstatornicului legămînt.\n\nE mult prea scumpă veșnicia\ns-o dai pe-o umbră și pe-un fum\ne mult prea scump Hristos și Raiul\nsă nu dai tot să-L ai acum!\n"
}