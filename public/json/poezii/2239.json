{
"t" : "Nu vreau să merg",
"d" : "",
"s" : "Nu vreau să merg în nici o parte\nfără Prietenul meu Drag\niubirea Lui mă va desparte\nde orice cale și-orice prag.\n\nCuvîntul Lui mă înfrățește\ncu orice om din orice loc\nrăbdarea Lui mă răsplătește\nde tot ce pare nenoroc.\n\nDestul de largă-i calea strîmtă\nsă mergem amîndoi pe ea\ndurerea lîngă El mi-e sfîntă\ncîntarea fără El, mi-e grea.\n\nNu-s fericit pe nici o cale\ndecît simțindu-mă cu El\nmai dulce-i jugul Crucii Sale\nca libertatea de-orice fel.\n\nDe cînd cunosc a Lui iubire\nI-o caut tot mai însetat\nn-am sîn mai sfînt, mai cu-alipire\nși mai cu dragoste căutat.\n\nNu-mi vreau nici viață și nici moarte\nnici azi, nici mîini’, fără Hristos\n- cu El e bine-n orice parte\ndar fără El, nimic frumos!\n"
}