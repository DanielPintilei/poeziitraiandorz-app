{
"t" : "Numai dacă arzi puternic",
"d" : "",
"s" : "Numai dacă arzi puternic\nde iubirea lui Hristos\nîți va fi cuvîntul dulce\nși înalt și luminos.\n\nNumai dacă arzi puternic\nde durerea c-ai căzut\nîi vei face și pe alții\nca să-i doară ce-au făcut.\n\nNumai dacă arzi puternic\npentru tot ce e curat\nvei trezi și-n alții dorul\nbinelui cu-adevărat.\n\nNumai dacă arzi puternic\npentru slava lui Isus\nîți va fi cîntarea dulce\nși cu rod cuvîntul spus.\n\nNumai dacă arzi puternic\nsă pornești misionar\naltfel drumurile tale\nîți vor rămînea-n zadar.\n\nNumai dacă arzi puternic\nde iubirea lui Hristos\nvei avea din jertfa vieții\ntu, și alții, vreun folos.\n"
}