{
"t" : "În clipa morții vede omul",
"d" : "",
"s" : "În clipa morții vede omul\ncum trebuia să fi trăit\nce cale trebuia s-aleagă\ns-ajungă bine la sfîrșit.\n\nO, n-aștepta, o, n-aștepta\nc-atît de-aproape-i clipa ta\nprimește-L pe Hristos acum\nsă mergi în slavă, nu la scrum.\n\nÎn clipa morții vede toată\ndeșertăciunea ce și-a strîns\npe care-așa curînd o lasă\nschimbînd-o cu un veșnic plîns.\n\nÎn clipa morții vede calea\npăcatului pe care-a mers\ncă nici un pas și nici o vorbă\nși nici o faptă nu s-au șters.\n\nÎn clipa morții vede groaza\nîn care se aruncă-mpins\nce-i viermele ce nu mai moare\nce-i focul cel pe veci nestins.\n\nÎn clipa morții vede slava\nce-l aștepta, dar n-a crezut\nși fericirea și lumina\ndin cerul lui, pe veci pierdut.\n\nÎn clipa morții, - dar atuncea\ne prea tîrziu, e prea tîrziu\n- un rîs de-o clipă se plătește\ncu plîns prea veșnic și pustiu!\n"
}