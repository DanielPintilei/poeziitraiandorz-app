{
"t" : "Nu-ți pese de părerea lumii",
"d" : "",
"s" : "Nu-ți pese de părerea lumii\ncînd vrei să părăsești ce-i rău\ncăci nimenea din ei nu moare\nnici nu plătește-n locul tău.\n\nNu-ți pese de mărirea lumii\npe care-o pierzi pentru Hristos\nmai mare-i, decît orice rege\nchiar cel din urmă credincios.\n\nNu-ți pese de ocara celor\nce rîd acum de Dumnezeu\no clipă-i rîsul, dar eternă\ne ispășirea lui din greu.\n\nNu-ți pese nici de-amenințare\nde orice suferințe-acum\nnu chinul clipei te-ngrozească\nci chinul veșnicului scrum.\n\nNu-ți pese nici de vreo plăcere\nsau loc pe care le jertfești\nnu-s bucurii, nici stări pe lume\nca bucuriile cerești.\n\nNu-ți pese de nimic, nu-ți pese\ndecît de voia lui Hristos\nnu-i slavă ca a Lui nici una\nnici viitor mai luminos.\n"
}