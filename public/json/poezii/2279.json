{
"t" : "O viață ai!",
"d" : "",
"s" : "O viață ai, o scurtă și unică viață\nși orice-apus de soare îi poate fi hotar,\n- o ultimă răscruce, o ultimă povață\nși-o ultimă chemare, o ultimă chemare\nîți poate fi-orice har!\n\nUn suflet ai, un singur și veșnic suflet numa’\nși-n orice clipă Domnul ți-l poate cere iar\nrăscrucea ta din urmă, povața ta de-acuma\nși ultima-ți chemare, și ultima-ți chemare\ne poate-aceasta chiar.\n\nUn Dumnezeu e numai, - și-o unică salvare\nși unica-ți speranță e-n unicul Său har\ne poate ceasul ultim, e poate clipa mare\nși pasul fără care, și pasul fără care\nai plînge-n veci amar.\nHristos e-a ta Viață, Hristos e-a ta Lumină\nHristos e-a ta Salvare,\n- Hristos e-Acel Hotar\ndin care-nvii spre slavă\nsau mori pe veci spre vină\n- prilejul cel din urmă, prilejul cel din urmă\ne poate-acesta chiar!\n"
}