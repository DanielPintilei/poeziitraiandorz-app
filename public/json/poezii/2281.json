{
"t" : "Doamne, nu-i pe lume piatră",
"d" : "",
"s" : "Doamne, nu-i pe lume piatră\nsă nu poți s-o sfarmi odată\n- dac-o-ncerci cu foc și apă\nvine-o clipă cînd se crapă...\nNumai inima-mpietrită\ncît o rogi, stă neclintită\ncît o chemi, stă nesimțită\ncît o uzi, stă nerodită.\n\nInimă ne-nduplecată\ninimă ne-nduplecată\ncum ai să te frîngi odată\npentru veci nevindecată!\nde ce nu vrei de Isus\nsă fii astfel vindecată?\n\nȘi nu-i fier să nu se poată\nîncălzi și rupe-odată\ndacă focu-l tot izbește\nvine-un ceas cînd se topește.\nNumai inima greoaie\nani și ani, nu se mai moaie\nîți verși lacrime șiroaie\nși ea tot nu se-ncovoaie.\n\n... Inimă ne-nduplecată\ncînd vrei să te frîngi odată?\nFier și piatră se tot moaie\ncu sudoare și văpaie\ndar pe tine, cît ți-ar plînge\nși-n iubire cît te-ar strînge\nspre-a Lui Cruce și-al Lui Sînge\nnici Hristos nu te mai frînge...\n"
}