{
"t" : "Nu-i o mai cerească zare",
"d" : "",
"s" : "Nu-i o mai cerească zare\nși-un cuprins mai luminos\ndecît libertatea celui\ncare-i robul lui Hristos,\n- dar nici stare mai căzută\nmai de plîns și mai prejos\nca robia și osînda\ncelui fără de Hristos.\n\nNu-s nălțimi mai largi pe lume\nzbor mai drept și mai voios\ndecît ceasul, și trăirea\nrugăciunii cu Hristos,\n- dar nici zbucium mai puternic\nchin mai lung și-ntunecos\ndecît umbletul și starea\ncelui fără de Hristos.\n\nNu-i un viitor mai dulce\nrod mai sfînt și mai frumos\nnici răsplată mai slăvită\nca a celui cu Hristos,\n- dar nici moarte\nși nici blestem\nși nici iad mai fioros\ndecît viermele și focul\ncelui fără de Hristos!\n"
}