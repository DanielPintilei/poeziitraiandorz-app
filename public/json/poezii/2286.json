{
"t" : "Cînd Te-ai plecat spre noi",
"d" : "",
"s" : "Cînd Te-ai plecat spre noi Isuse\nai vrut ca să putem spera\ncă ridicîndu-ne pe vîrfuri\nputem atinge talpa Ta.\n\nÎn cea mai îngerească clipă\nnoi ne-am nălțat abia atît\ncît Tu în cea mai omenească\nspre noi, mai mult ai coborît.\n\nCu ce-aveam mai ceresc în fire\natunci parc-am atins ceva\ndin ceea ce-a putut să fie\nmai pămîntesc în Firea Ta.\n\nDar haru-atingerii slăvite\nne-a străbătut cu-acei fiori\nce ne-au cuprins pe veci în Tine\nfăcîndu-ne nemuritori.\n\nMinunea Golgotei Divine\ns-a-nveșnicit deplin apoi\n- un strop înomenit din Tine\nne-a îndumnezeit pe noi.\n"
}