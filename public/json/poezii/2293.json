{
"t" : "Nu pe brațul meu",
"d" : "",
"s" : "Nu pe brațul meu mă bizui,\nbrațul meu e-așa de slab\ncă vrăjmașul m-ar înfrînge\nși m-ar nimici degrab.\n\nCi mă bizui doar pe Tine\nCel Ne-nvins și Credincios\nnumai Tu mă ții puternic\nDomnul meu Isus Hristos.\n\nNici pe firea mea cea slabă\nnu mă bizui nicidecum\ncînd m-aș crede cel mai tare\nm-aș vedea căzut în drum.\n\nNici pe ajutorul sorții\nnu mă bizui nicidecît\ncăci chiar cînd te crezi mai sigur\ncazi și sîngeri doborît.\n\nNu mă bizui nici pe oameni\nnici pe-a lumii promisiuni\nnici pe slava cea de-o clipă\n- toate-s umbre și minciuni.\n\nDa, mă bizui doar pe Tine\nDulce Dumnezeul meu\ncare Singur ești în stare\nsă-mi ții fruntea sus mereu.\n\nDa, mă bizui doar pe Tine\nVeșnicul Biruitor\nTu să-mi încununi răbdarea\ncu un nimb nemuritor.\n"
}