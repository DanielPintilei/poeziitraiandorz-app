{
"t" : "Fiul meu iubit",
"d" : "",
"s" : "Fiul meu iubit, din cîte\nbune-ndemnuri eu ți-am spus\ncel mai cald din toate-mi este:\npredă-ți viața lui Isus!\n\nCăci de-ți vei preda viața\nLui, urmîndu-I credincios\ntoate, toate celelalte\nți le va-mplini Hristos.\n\nDintre sfintele-adevăruri\ncel ce-mi este mai presus\nși doresc să-l știi întruna-i:\npredă-ți viața lui Isus.\n\nDintre pașii către care\nți-am vrut sufletul condus\ncel dintîi și cel din urmă-i:\npredă-ți viața lui Isus.\n\nDintre toate cele cîte\nle-ai în viața ta de-adus,\ncel dintîi îndemn al meu e:\npredă-ți viața lui Isus.\n\nNu te teme de primejdii\nnici de răi și nici de-apus\nhotărît, deplin și-ntruna\npredă-ți viața lui Isus.\n\nFiul meu iubit ascultă-mi\ndorul meu cel mai presus\nrugămintea cea din urmă:\npredă-ți viața lui Isus.\n"
}