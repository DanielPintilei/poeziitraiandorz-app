{
"t" : "Nemuritoare slavă Ție",
"d" : "",
"s" : "Nemuritoare slavă Ție\nIsuse-n veci Îți vom cînta\ncăci tot ce-i har și bucurie\nprin toate ni-e Prezența Ta.\n\nNemuritoare slavă Ție\ncît vom putea mai nalt purta\ncăci tot ce-avem minunăție\nși farmec ni-e Prezența Ta.\n\nNemuritoare slavă Ție\ncît știm mai dulce cuvînta\ncăci tot ce-i nevinovăție\ndin suflet ni-e Prezența Ta.\n\nNemuritoare slavă Ție\nprin tot ce poate încînta\ntot ce-i fior și părtășie\nni-e între noi Prezența Ta.\n\nNemuritoare slavă Ție\ncît știm mai sfînt împrospăta\nnădejdea noastră cea mai vie\nprin lupte - ni-e Prezența Ta.\n\nNemuritoare slavă Ție\ncîntîndu-Ți ne vom desfăta\nComoara noastră-n veșnicie\nși-n ceruri\nni-e Prezența Ta.\n"
}