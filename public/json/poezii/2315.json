{
"t" : "Ascultă-ți glasul",
"d" : "",
"s" : "Ascultă-ți glasul conștiinței\ncă-n el e glasul lui Hristos\n- Lumină-ți este pretutindeni\ncînd ți-e năuntrul luminos!\n\nUrmează-ți îndrumarea cinstei\nc-acesta-i drum adevărat\n- curat și fericit ți-e totul\ncînd cugetul ți-l ai curat!\n\nPătrunde-ți tainele vieții\ncu limpezi și cerești vederi\n- înțelepciunea este-n tine\nsau nu mai este nicăieri.\n\nAlege-ți bine de-orice dată\nce să arunci și ce să crezi\n- măsura dreaptă este-n tine\nnumai s-o vezi și s-o urmezi.\n\nCinstește-ți numele și fața\ncînd vrei să taci ori să răspunzi,\n- tot adevăru-i lîngă tine\nnumai să vrei să nu-l ascunzi.\n\nPrivește-ți ca și unic harul\netern pe lîngă care treci\n- pe Dumnezeu Îl afli-acuma\nsau nu-L mai afli-n veci de veci!\n"
}