{
"t" : "Mai țineți, mai țineți",
"d" : "",
"s" : "Mai țineți, mai țineți azi mîinile-ntinse\nacum și mai grele sînt luptele-n vale\nsă crească nădejdea oștirii ne-nvinse,\nsă biruie steagul Credințelor Sale!\n\nMai țineți, mai țineți azi mîinile-ntinse\nmai tare credința, mai caldă strigarea!\n- e ceasul cel mare al luptei aprinse\npriviți Ceru-i gata să-nceapă cîntarea!\n\nMai țineți, mai țineți azi mîinile-ntinse\ne vremea cînd mai multă rugă se cere,\nun ceas doar... și-n urmă pe veci necuprinse\nlumini străluci-vor Întîia Înviere.\n\nMai țineți, mai țineți azi mîinile-ntinse...\n- doar azi,\ncăci de mîine cînta-veți întruna\ncînd mîinile-acestea cu soare încinse\ndin Mîinile Slavei, primi-vor cununa!\n"
}