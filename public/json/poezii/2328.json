{
"t" : "De n-ai uitat",
"d" : "",
"s" : "De n-ai uitat, de n-ai uitat\nce Jertfă te-a răscumpărat\nce Sfînt Cuvînt ți s-a vestit\n- nici să nu uiți pîn-la sfîrșit.\nDe n-ai uitat trecutul tău\nși vina umbletului tău\nca-n roade sfinte să le-ntreci\n- de-acum să nu mai uiți pe veci.\n\nDe n-ai uitat, de n-ai uitat\nîntîiul drum îmbrățișat\nlumina primei bucurii\n- nici să nu uiți cît ai să fii.\nDar de-ai uitat de frații tăi\nși primele iubirii căi\nîntoarce-te la ei curînd\n- și-apoi să nu-i mai uiți nicicînd.\n\nDe n-ai uitat, de n-ai uitat\nde ceasul cel apropiat\nși unde-s cei ce nu mai sînt\n- nici să nu uiți pîn-la mormînt.\nDar de-ai uitat - și-acum trăiești\nîn căi și-n fapte nebunești\n- curînd te vei trezi-ngrozit\nîn plîns amar și nesfîrșit.\n"
}