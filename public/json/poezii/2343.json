{
"t" : "Va veni-n curînd și ziua",
"d" : "",
"s" : "Va veni-n curînd și ziua\ndespărțirii, - nu uita\nnu-ți lega prea strîns, în lume,\nde nimic inima ta.\n\nCa să nu plîngi veșnic\ngreu și dureros\ninima ți-o leagă\nnumai de Hristos.\n\nVa veni-n curînd un altul\nsă-ți ia locul care-l ai\nnu te-nchipui stăpînul\nscaunului pe care stai.\n\nVa veni-n curînd răsplata\npentru fapta fiecui\nține seama de urmarea\ngîndului pe care-l spui.\n\nVa veni-n curînd ruina\ncasei care ți-o zidești\nnu uita de locuința\ncare-o ai cînd nu mai ești.\n\nVa veni-n curînd trezirea\nlîngă-o Poartă dintr-un vis\nfericit vei fi aflîndu-ți\nCerul așteptînd deschis.\n\nVa veni-n curînd și clipa\nîntîlnirii cu Hristos\n- fericit vei fi văzîndu-L\ncă te-așteaptă bucuros.\n"
}