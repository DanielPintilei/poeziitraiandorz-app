{
"t" : "Oricine are-un suflet",
"d" : "",
"s" : "Oricine are-un suflet, gîndească-se cu teamă\nla vremea care vine să meargă să-l dea-n seamă.\n\nAlăturea cu viața, în fiecare clipă\nîi ține umbră rece a morții grea aripă.\n\nAlăturea cu rîsul i-e lacrima amară\ncu orice dimineață i-e mai aproape-o seară.\n\nÎntîii pași spre viață i-s primii pași spre moarte,\nce una îi unește vine-alta și-i desparte.\n\nSub cîntecul de leagăn e-un imn de-nmormîntare\nși clipa dintre ele e-atît de trecătoare...\n\nOricine are-un suflet gîndească-se cu teamă\nc-atît de-aproape este Acel ce-i cere seamă.\n"
}