{
"t" : "Îndeajuns e pentru mine",
"d" : "",
"s" : "Îndeajuns e pentru mine\nsiguranța în Hristos\norișicît mi-ar fi tot drumul\nne-ncetat primejdios.\n\nDoamne, fii-mi scut puternic\npas cu pas cu brațul Tău\ncăci vrăjmașul meu e-atîta\nde primejdios și rău.\n\nOrișicît de rele curse\nmi-ar fi-ntinse-n drumul meu\nplin de-ncredere pot merge\ncînd mă ține Dumnezeu.\n\nSimt în jurul meu oriunde\nun vrăjmaș amenințînd\ndar Hristos cînd mă păzește\ntrec pe lîngă El cîntînd.\n\nȘtiu ce mare rău mi-ar face\npas cu pas în orice fel\ndar Hristos e totdeauna\nîntre mine și-ntre el.\n"
}