{
"t" : "Chiar mergînd cu Domnul",
"d" : "",
"s" : "Chiar mergînd cu Domnul\nfii cu grijă-ntruna\ncel rău îți pîndește\nviața-ntotdeauna\nnu uita de curse,\numblă plin de teamă\n- tu cazi doar în locul\nunde nu bagi seamă.\n\nChiar cînd stai cu Domnul\nfii cu grijă sfîntă\npatima vrăjește\nșarpele încîntă\nrupe vraja care\nochii ți-nfășoară\n- doar cînd uiți ispita\nduhul ți-l doboară.\n\nChiar cînd ești în Domnul\ntemerea fă-ți pază\nnici nu știi vrăjmașul\nlațul cum ți-așează\nnu de rău te teme\nci de unde-ți vine\nteme-te de firea\ncea ascunsă-n tine!\n"
}