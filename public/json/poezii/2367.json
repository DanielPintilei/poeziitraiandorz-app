{
"t" : "Dacă iubirea lui Hristos",
"d" : "",
"s" : "Dacă iubirea lui Hristos\nnu-nfrînge ura-n tine\nla ce folos, la ce folos\ntrăirea ta-i rușine.\n\nDacă blîndețea lui Hristos\nnu-ți biruie asprimea,\nla ce folos, la ce folos\nte va urî mulțimea.\n\nDacă jertfirea lui Hristos\nzgîrcenia nu-ți frînge,\nla ce folos, la ce folos\nte lasă cel ce plînge.\n\nDacă-nfrînarea lui Hristos\nnu-nvinge pofta-n tine\nla ce folos, la ce folos\nsă mori ar fi mai bine.\n\nDacă încrederea-n Hristos\nde frică nu te scapă\nla ce folos, la ce folos\ncurînd ajungi la groapă.\n\n... Dar dacă-n harul lui Hristos\nle-nvingi pe-acestea toate,\no, ce folos, o ce folos\nești soare pentru gloate!\n"
}