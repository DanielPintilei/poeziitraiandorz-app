{
"t" : "Doamne, iar îmi plec",
"d" : "",
"s" : "Doamne, iar îmi plec genunchii\nînaintea Crucii Sfinte\ncu o inimă zdrobită\nși cu-o lacrimă fierbinte.\n\nNu am mirul Magdalenei\nsă Ți-l dau pentru-ngropare\ndar cu plîns ca păcătoasa\nÎți spăl Sfintele picioare.\n\nAm umblat prea mult pe lume\nîn păcate și în rele\nfăr-să mă gîndesc la Tine\nori la ceasul morții mele.\n\nM-am gîndit numai la lume\nla averi și la păcate\nfăr-să-mi pese că Tu sîngeri\nși Tu suferi pentru toate.\n\nAstăzi văd cu pocăință\nPrețul Scump al Crucii Tale\npentru vina mea cea mare\npentru-a vieții mele cale.\n\nȘi mă rog cu păcătoasa\nși tîlharul de pe Cruce:\niartă-mă și mă primește\nși-mi dă Raiul Tău cel dulce!\n"
}