{
"t" : "Aici, unde ești Tu Isus",
"d" : "",
"s" : "Aici, unde ești Tu Isus\nam tot ce-i jos și tot ce-i Sus\nam casa mea și țara mea\nam tot ce-aș mai dori și-aș vrea\nam tot ce-am spus și ce n-am spus\naici, numai aici, unde ești Tu Isus.\n\nAici, cînd stau și Te ascult\nam raiul tot, - și mult mai mult\nam frați și mame și surori\nmai mult ce las, - de mii de ori,\nde nimeni nu mai pot fi zmult\nde-aici, numai de-aici, cînd stau și Te ascult.\n\nAici, pierdut și fericit\nvăd cerul larg și strălucit\naud acorduri îngerești\nși simt îmbrățișări cerești\ncu Dumnezeu împărtășit\naici, numai aici, pierdut și fericit.\n\nIsus, Preadulce Dumnezeu\nTu ești întreg avutul meu\nTu dragostea și viața mea\nTu slava mea și tot ce-aș vrea\ndoar Tu mă fericești mereu\nIsus, Iubit Isus, Preadulce Dumnezeu!\n"
}