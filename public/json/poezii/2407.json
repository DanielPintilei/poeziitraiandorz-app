{
"t" : "Nemuritoarele cîntări",
"d" : "",
"s" : "Nemuritoarele cîntări\ncu glas ceresc cîntate\ndin cele mai slăvite zări\n- Isus, spre Tine-s toate.\n\nSpre Tine toate le-am sfințit\naprinse și duioase\ncum le-am putut și le-am simțit\nIsuse mai frumoase.\n\nSpre Tine doar că Tu ne ești\na inimii Lumină\nși-am vrea pe veci să ni-o tot crești\nIsuse, mai deplină.\n\nȘi-am vrea pe veci cu cît ne-o dai\ns-o dăm și noi mai mare\nîntregul Tot să fie-un rai\nIsuse, și-o cîntare.\n\nÎntregul Tot să fie plin\nde cîntec și iubire\ncu netulburat senin\nși blîndă strălucire.\n\nÎn unic grai, din orice stări\nsă-Ți dăm pe veșnicie\nNemuritoarele cîntări\nIsuse, numai Ție!\n"
}