{
"t" : "Să Te slăvesc pe Tine",
"d" : "",
"s" : "Să Te slăvesc pe Tine Cel Veșnic Nepătruns\nal cărui Nume Unic Ți-L ții în Tine-ascuns\nsă Te slăvesc prin veacuri mereu mai fericit\n- dar harfa mea sfîrșește - Tu însă n-ai sfîrșit!\n\nPe orișicîte-ntinderi Te-aș adora privind\na Tale zări mai-nalte și largi în veci se-ntind,\nmă duc cu depărtarea urcînd spre Infinit\n- sfîrșește Infinitul - Tu însă n-ai sfîrșit!\n\nPrin orișicîte veacuri aș trece spre-un Ajuns\nla orice-Apus m-așteaptă alt Răsărit ascuns\nși zbor cu timpul fulger spre Timpu-nveșnicit\n- sfîrșește Veșnicia - Tu însă n-ai sfîrșit!\n\n... Să Te iubesc pe Tine mai mult decît frumos\nCel, neștiind alt Nume, Ți-am spus Isus Hristos\nprivind spre Nou-Ți Nume Etern și Nemaispus\n- Supremul imn primește-mi\nIsus\nIsus\nIsus! \n"
}