{
"t" : "O, tu mai ai putere, rabdă!",
"d" : "",
"s" : "O, tu mai ai putere, rabdă!\n- de cînd tot spui tu nu mai pot,\ndar uite-n urma ta ce valuri\n- și-ai biruit pîn-astăzi tot!\nMai rabdă, mai rabdă, mai rabdă\ncăci Domnul te-ajută mereu,\nprivește ce slavă te-așteaptă\nfii gata să-nvingi și-acest greu!\n\nO, lacrimi tu mai ai, te roagă,\nstăruitor, profund, aprins,\natît de tare este-acela\nce-n rugăciune-i neînvins!\nTe roagă, te roagă, te roagă\ncăci Domnul te-ascultă curînd,\nînvins nu te da niciodată,\nnădejdea nu-ți pierde nicicînd!\n\nO, tu ai încă foc, iubește\ncurat, statornic, credincios -\ndecît cel iubitor nu-i nimeni\nmai mult, asemeni lui Hristos.\nIubește, iubește, iubește\nmereu cu iubirea dintîi,\noricît te-ar costa legămîntul\nstatornic cu Domnul rămîi!\n\nO, tu ai încă glas, vorbește\nCuvîntul Sfînt în jurul tău,\ncă-n fața Domnului nu-i nimeni\nmai scump ca vestitor al Său.\nVestește, vestește, vestește\nrăscumpără ziua de az’,\ncurînd înmiit vei culege\nce semeni acuma-n necaz.\n\nMai rabdă azi și te mai roagă\niubind, fii încă vestitor,\ncăci lupta care-ți pare-azi lungă\no vei sfîrși biruitor!\nMai rabdă, te roagă, iubește\nși fii vestitor ne-ncetat,\ncu cea mai frumoasă cunună\nde Domnul tu ești așteptat!\n"
}