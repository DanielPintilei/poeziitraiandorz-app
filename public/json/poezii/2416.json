{
"t" : "Doamne, drumul meu puțin",
"d" : "",
"s" : "Doamne, drumul meu puțin\nfă-mi-l dulce și senin\ncu cîntări și lacrimi plin,\ncu avînt trăit divin\nși cu frați ce merg și vin\nși cu frați ce merg și vin.\n\nDoamne, drumul meu rămas\nfă-mi-l vrednic pas cu pas\nși mai după Tine-atras\npînă-n cel din urmă ceas\npînă-n veșnicul popas\npînă-n veșnicul popas.\n\nDoamne, drumul viitor\nfă-mi-l pașnic și ușor\nca un nalt și dulce zbor\nca un cald și sfînt fior\npîn-la ultimul meu dor\npîn-la ultimul meu dor.\n\nDoamne, drumul încă-n sus\nfă-mi-l imn slăvit adus\nmai frumos și mai presus\ndecît tot ce-am fost și-am dus\nspre mărirea lui Isus\nspre mărirea lui Isus.\n"
}