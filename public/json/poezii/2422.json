{
"t" : "În clipele mai grele",
"d" : "",
"s" : "În clipele mai grele\nte-ncrede-n Dumnezeu\nEl ți-este mai aproape\nchiar cînd îți e mai greu.\nEl nu ne-a dat viața\nca să ne-o lase chiar\ncînd lupta ni-e mai mare\nși chinul mai amar.\n\nÎn clipa morții tale\nîncrede-te-n Hristos,\nEl coborît-a-n moarte\nca tu să poți fi scos.\nEl nu Și-a dat Viața\nca și tu să ți-o dai,\nde crezi în El puternic\ntu mori, - dar mergi în rai.\n\nÎn clipa Judecății\nîncrede-te-n Isus,\npurtîndu-ți El osînda\niertarea ți-a adus.\nEl nu ne-a dat credința\nși dragostea-n zadar\nci ca s-avem prin ele\nal Slavei Sale har.\n"
}