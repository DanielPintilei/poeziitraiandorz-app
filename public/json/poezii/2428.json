{
"t" : "Doamne, nu lăsa-ndoiala",
"d" : "",
"s" : "Doamne, nu lăsa-ndoiala\nsă mă clatine nicicînd\nci să cred cu-atît mai tare\ncu cît urc mai greu luptînd.\nNu-mi lăsa în suflet teama,\nla nici un vrăjmaș ajuns,\ncurajos să-i stau în față\nliniștit să-i dau răspuns.\n\nNu-mi lăsa de fiară spaima\nnici cînd va răcni cumplit,\nci să-i pot privi puternic\nochiul cel nelegiuit.\nFă-ndrăzneala mea senină\nsă-l învingă-n orice fel\nTu, Cel care ești în mine\nsă-l zdrobești pe cel din el.\n\nFă, din fiecare luptă\nsă-Ți vin mai îndatorat\ncu o slavă mai înaltă\ncu un imn mai inspirat.\nCăci din fața Ta Isuse\nmă duc eu în fața sa\nși din fața lui învinsă\nvin plîngînd în fața Ta.\n"
}