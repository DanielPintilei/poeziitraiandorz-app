{
"t" : "Cînd ne trezim din somnul",
"d" : "",
"s" : "Cînd ne trezim din somnul\nîn care-am odihnit\nsă-L lăudăm pe Domnul\ncu glas nestăpînit.\n\nDumnezeu, Dumnezeu, Dumnezeu\nne lumină și-ndrumă mereu\nlăudat, lăudat, lăudat\nfie El de noi toți ne-ncetat.\n\nCînd inima ni-e plină\nca de-un izvor divin\nslăvim a Lui lumină\ndin care toate vin.\n\nCînd arde-n noi Cuvîntul\nînalt și sfințitor\nsă-L spunem lăudîndu-L\nputernic tuturor.\n\nCînd starea ni-e divină,\ncînd orice griji uităm\ncînd toate ni-s lumină\nstrigînd să-L lăudăm.\n\nCînd vom simți-ai tăcerii\nfiori că ne cuprind\ncu Imnul Învierii\nsă-L preamărim suind.\n"
}