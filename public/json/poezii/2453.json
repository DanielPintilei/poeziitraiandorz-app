{
"t" : "Doamne, inima din mine",
"d" : "",
"s" : "Doamne, inima din mine\nnu lăsa să se mai teamă\nde nimic decît de Tine\nși de pofta care-o cheamă.\n\nDoamne, lacrimile mele\nnu mai curgă niciodată\ndecît ori pentru greșale\nori de dragoste curată.\n\nDoamne, sufletul nu-mi ardă\ndecît pentru-a Ta iubire\nori că a putut să-și piardă\nanii scumpi în nerodire.\n\nDoamne,-ntreaga mea putere\nnumai binelui s-ajute\nori să-ntoarcă spre-nviere\nsuflete-n păcat pierdute.\n\nDoamne,-ntreaga mea ființă\nnu lăsa să Te mai lase\nci să-Ți suie-n umilință\numbra crucii luminoase.\n\nDoamne, ca să poți odată\nsă spui și privind la mine:\n- bine slugă-adevărată -\ncredincios peste puține...\n"
}