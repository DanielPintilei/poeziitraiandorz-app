{
"t" : "Poate-i cea din urmă luptă",
"d" : "",
"s" : "Poate-i cea din urmă luptă\nasta care-o-nfrunt acum,\nDoamne, nu-mi lăsa credința\nsă slăbească nicidecum.\n\nPoate-i cea din urmă oară\ncînd mai spun Cuvîntul Sfînt\nDoamne, ține-mi în putere\ncredinciosul legămînt.\n\nPoate-i cea din urmă seară\ncare-aici o mai petrec\nDoamne, nu-mi lăsa-ntristare\nde nimic ce las cînd plec.\n\nPoate-i cea din urmă clipă\nce-o mai stau cu dragii mei,\nDoamne, nu-mi lăsa vecia\nfericită - fără ei.\n\nPoate-i cea din urmă dată\ncînd se cere să mai mor\nDoamne, nu-mi lăsa-ndoială\nde slăvitul viitor.\n\nPoate-i cea din urmă noapte\nfrații mei cînd stăm flămînzi,\nDoamne-adu-ne-n zori lumina\nunei veșnice izbînzi!\n"
}