{
"t" : "Doamne, sîntem încă-n vale",
"d" : "",
"s" : "Doamne, sîntem încă-n vale\nși ispite multe pot\nflacăra iubirii Tale\nsă ne-o-ntunece de tot,\nfii cu noi în orice vreme\nvoia Ta să n-o uităm\norice glasuri să ne cheme\ndoar pe-al Tău să-L ascultăm.\n\nDoamne, sîntem încă-n luptă\niar vrăjmașul e-ndîrjit\no-ncleștare ne-ntreruptă\nînfruntăm pîn-la sfîrșit,\nfii cu noi în orice stare\norice valuri să răzbim,\nnici în cea mai grea-ncercare\nrîvna Ta să n-o slăbim.\n\nDoamne, sîntem încă-n lume\nși primejdii multe vin\ninima să ne-o îndrume\nspre-un abis de temeri plin\nfii cu noi în orice cale\nși cu cît ne-apropiem\nde-ntîlnirea Feței Tale\ntot mai scump să Te avem.\n"
}