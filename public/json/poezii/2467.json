{
"t" : "O, semnul cuielor",
"d" : "",
"s" : "O, semnul cuielor cumplite\nce Mîinile Ți le-au străpuns\nce-adînc vedem în el Isuse\nal fărdelegilor răspuns.\n\nO, semnul spinilor ce fruntea\nusturător Ți-au sîngerat\nce-adînc vedem în el durerea\ncu care ne-ai răscumpărat.\nO, semnul suliței ce coasta\nȚi-a despicat-o ascuțit\nce-adînc vedem în el iubirea\nce ne-a spălat și ne-a sfințit.\n\nO, semnele durerii Tale\npe care le-ai răbdat supus,\nce-adînc vedem în ele prețul\niertării care ne-ai adus.\n\nIsuse, toate-a noastre semne\nde răni și chin, odată pier\ndar semnele durerii Tale\nse vor vedea pe veci și-n Cer.\n\nCa-n veci, privind-le Isus\nsă ne-amintim cît ne-ai iubit\ncît de adînc ne-a fost păcatul\nși cu ce preț ne-ai dezrobit.\n"
}