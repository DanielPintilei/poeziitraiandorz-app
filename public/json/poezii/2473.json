{
"t" : "Cînd te afli-n valuri grele",
"d" : "",
"s" : "Cînd te afli-n valuri grele\nnu cîrti și nu uita\nCel ce-a liniștit furtuna\nștie de-ncercarea ta.\n\nRoagă-te și crede\nCel ce totul vede\nnu te va lăsa.\n\nCînd îți mor ființe scumpe\nnu te pierde, nu uita\nCel ce morții-i înviază\nștie de durerea ta.\n\nCînd îți vezi pierduți copiii\ncrede încă, nu uita\nCel ce pe pierduți îi află\nștie rugăciunea ta.\n\nCînd ajungi în vremi de lipsă\nși nădejde, nu uita\nCel ce pîinea o-nmulțește\nștie-ngrijorarea ta.\n\nCînd te-nconjur numai spaime\nnalță-ți capul, nu uita\nDumnezeu Cel Viu și Tare\nva grăbi scăparea ta!\n"
}