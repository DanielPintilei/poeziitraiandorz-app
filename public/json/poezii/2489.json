{
"t" : "Să nu avem în lume",
"d" : "",
"s" : "Să nu avem în lume Doamne\no stare prea fără suspin\ncă unde prea cîntăm în viață\nacolo plîngem prea puțin.\n\nSă nu avem prea multă frunză\nsă nu fim prea de vorbe plini\ncă unde prea mult se vorbește\nvor ști să tacă prea puțini.\n\nSă nu umblăm prea fără grijă\nîngăduind prea mult ce-am vrea\ncăci unde viața-i prea ușoară\nacolo moartea e prea grea.\n\nSă nu ne bucurăm prea tare\nde-nșelătorul morții zar,\ncăci cînd prezentul e prea dulce\ne viitorul prea amar.\n\n- Ci să slăvim iubirea sfîntă\nce ne-a ales pentru Hristos\ncu El umblînd prea pe-ntuneric\najungi în loc prealuminos.\n\nAcel ce-a dus mai grea povara\nsuindu-și crucea mai cu greu\nva fi în cer cel mai cu dulce\nîmbrățișat de Dumnezeu!\n"
}