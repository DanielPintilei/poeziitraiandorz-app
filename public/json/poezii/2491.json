{
"t" : "Rămîi tînăr totdeauna",
"d" : "",
"s" : "Rămîi tînăr totdeauna cu al inimii fior\nca să-i poți pe toți cei tineri înțelege iubitor.\n\nRămîi milostiv de-a pururi în al inimii afund\nca să poți simți frățește lacrimile ce s-ascund.\n\nRămîi liniștit oriunde plin de-ncredere luptînd\nca să poți fi-mbărbătare inimilor tremurînd.\n\nRămîi mulțumit prin toate necerînd și necîrtind\nca să fii un frîu la cele ce prea vor și prea se-ntind.\n\nRămîi bun cu orice semen, bine ori la cine fă-i\nca să poți vedea odată cîștigați vrăjmașii tăi.\n\nRămîi vrednic pîn-la moarte înfrînat și credincios\nca să poți în veșnicie sta la Dreapta lui Hristos!\n"
}