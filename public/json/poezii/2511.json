{
"t" : "E mult mai greu",
"d" : "",
"s" : "E mult mai greu acum s-asculți\ndecît să faci ce-ți place\ndar vai cum plîng atît de mulți\nce nu mai pot desface.\n- Să-mi fie orișicît de greu\neu am s-ascult de Dumnezeu\ncăci cei ce rîd de El acum\namar vor plînge-odată-n scrum.\n\nE mult mai greu acum muncind\ndecît să te lași lenei\ndar vai cîți zac acum scrîșnind\nîn muncile Gheenei.\n- Să-mi fie orișicît de greu\neu voi munci cu Dumnezeu\ncăci cei ce lenevesc acum\namar vor plînge-odată-n scrum.\n\nE mult mai greu acum să urci în sus\ndecît s-alergi la vale\ndar ce frumos e la Isus\niar fără El, ce jale...\n- Să-mi fie orișicît de greu\neu voi urca spre Dumnezeu\ncăci cei ce prea petrec acum\namar vor plînge-odată-n scrum.\n"
}