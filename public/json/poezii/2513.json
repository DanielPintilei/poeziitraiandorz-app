{
"t" : "Tu m-ai învățat Isuse",
"d" : "",
"s" : "Tu m-ai învățat Isuse\nsă duc sarcini, să port jug\nfără să mă plîng de ele\nori să fug.\n\nTu mi-ai arătat Isuse\ncum să merg și cum să cînt\nca să am în toate lacrimi\nfoc și-avînt.\n\nTu mi-ai poruncit Isuse\ncum să-mi nalț un turn divin\nsă nu-l spargă orișicîte\nvaluri vin.\n\nTu m-ai luminat Isuse\ncu izbînda Ta mereu\noricît mi-a părut de crîncen\nceasul greu.\n\nTu mi-ai dat cîntări Isuse\nlacrimi și fior și har\nca să-mi ard cu drag viața\npe-al Tău jar.\n\nTu mi-ai răsplătit Isuse\nsufletul însîngerat\ncu sărutul unui veșnic\ncer curat.\n"
}