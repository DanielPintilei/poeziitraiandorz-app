{
"t" : "Am tot strigat",
"d" : "",
"s" : "Am tot strigat, - de cînd tot strig\nîmi e și greu să tot mai spun\ndar strig, că știu că vine ziua\nsă știți că n-am fost eu nebun.\n\nAm tot chemat, - de cînd tot chem\nși ură poate că-mi purtați\ndar chem, căci știu că vine ziua\ncînd veți striga înspăimîntați.\n\nAm tot mustrat, - de cînd tot mustru\ne tot mai gol în jurul meu\ndar tot nu tac, căci vine ziua\ncu blestemul lui Dumnezeu.\n\nAm tot venit - și tot mai vin\nsă spun că este încă har,\nși spun, că știu că vine ziua\ncu plîns și țipăt în zadar.\n\nAm tot înștiințat - și mai\nrăbdați-mi să vă-nștiințez\ncăci știu ce-aproape este ziua\ncu-nfricoșatul morții crez.\n\nVeți face și-acum tot ce vreți,\ncum ați făcut și pîn-acum\ndar scumpul mîntuirii preț\namar se va plăti cu scrum!\n"
}