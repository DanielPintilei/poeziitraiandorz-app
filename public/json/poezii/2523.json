{
"t" : "Isuse-al meu, Iubirea",
"d" : "",
"s" : "Isuse-al meu, iubirea cu care mă încing\nîn tot ce-ating pe lume - de Tine mă ating.\n\nCînd mă ating de pîine ca foamea să-mi alin\nsimt că m-ating de Tine, Isuse - și mă-nchin.\n\nCînd mă ating de apă și setea-mi potolesc\nsimt că m-ating de Tine, Isus - și-Ți mulțumesc.\n\nCînd mă ating de cîntec ca de-un altar etern\nsimt că m-ating de Tine, Isus - și mă proștern.\n\nCînd mă ating de Crucea pe care-ai suferit\nsimt că m-ating de Tine - și mă ridic sfințit.\n\nCînd mă ating de-un frate și simt al lui sărut\nsimt că m-ating de Tine, Isus - și plîng tăcut.\n"
}