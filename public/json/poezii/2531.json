{
"t" : "Fericit cel ce plătește",
"d" : "",
"s" : "Fericit cel ce plătește\ndatoriile acum\nduhul lui ușor pornește\nși nimic nu-l ține-n drum.\n\nFericit cel ce-și aruncă\nrădăcina rea în foc\nascultarea de poruncă\ni-e ușoară-n orice loc.\n\nFericit cel ce privește\ncu dispreț al lumii dor\ncu cît duhu-i se sfințește\nare zborul mai ușor.\n\nFericit acel ce are\ndoar pe Unul Dumnezeu\nlui nimic nu-i spre pierzare\nși nimica nu-i prea greu.\n\nFericit acel ce merge\nliniștit după Hristos\nlacrimile-i El le șterge\nmuncii El îi dă folos.\n\nFericit acel ce are\nțintă numai pe Isus,\ndrumul lui e numai soare\nslava lui e toată Sus.\n"
}