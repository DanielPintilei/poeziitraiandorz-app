{
"t" : "Cînd în graba mea...",
"d" : "",
"s" : "Cînd în graba mea pripită\nfac greșeli de ne-ndreptat\nDoamne-n grija Ta grăbită\nscapă-mă ne-ntîrziat.\n\nCînd în ceasul de-ncercare\nnu știu ce cărări s-apuc,\nDoamne,-arată-mi cu-ndurare\ncum și unde să mă duc.\n\nCînd ispita vezi că-mi vine\nși eu nu veghez deloc\nDoamne-ai grijă Tu de mine\nsă nu cad să mor în foc.\nCînd ar fi să-mi pierd în grabă\nce mi-am strîns îndelungat,\nDoamne-ajută-mi mîna slabă\nsă nu-și rupă ce-a legat.\n\nJudecata înțeleaptă\ncînd va fi s-o pierd iubind\nDoamne, Tu degrab mă-ndreaptă\ninima, cum să-mi desprind.\n\nCînd nu-s hotărît, o cale,\nnici s-o iau și nici s-o las,\nDoamne-ndemnul voii Tale\nsă-mi îndrume primul pas.\n"
}