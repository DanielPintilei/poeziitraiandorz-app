{
"t" : "Cînd sînt cu Tine",
"d" : "",
"s" : "Cînd sînt cu Tine n-am nici drept\nnici voie să privesc napoi\nnici dacă mă-nconjor cîntări\nnici dacă mă lovesc nevoi.\n\nCînd lupt cu Tine, să nu știu\ncîți sînt cu mine-n ceasul greu\nsau cîți pot fi-mpotriva mea\n- să știu numai de Dumnezeu.\n\nCînd merg cu Tine, să arat\nun chip senin și-un zbor vioi,\nori printr-un șes de flori curat\nori printr-o vale cu noroi.\n\nÎn orice loc aș fi muncit\no plată pe pămînt primeam,\n- dar numai lucrul Tău sfințit\nIsus, numai ocară am.\n\nÎn orice nume-aș fi luptat\nc-o-ncununare m-aș fi-ales\n- dar pentru Numele Tău Sfînt\nIsus, doar chinuri am cules.\n\nDar gîndul sfînt că n-am nimic\nmi-e astăzi cel mai fericit\n- nu pentru laude-am luptat\nnu pentru slavă Te-am iubit.\n"
}