{
"t" : "O, nopți adînci...",
"d" : "",
"s" : "O, nopți adînci de har bogat\ncu voi am plîns și m-am rugat\ndin taina voastră-am adunat\ntot ce-am cules mai minunat.\n\nSlăvit să fii Isuse-al meu\nde tot ce Ți-am plătit mai greu.\n\nO, dulci singurătăți, cu voi\nam strîns comori și vechi și noi,\nși-am mers pe căi fără noroi\nde nu m-aș mai fi-ntors napoi.\n\nO, mari dureri, cu voi am scos\ntot ce-am acum și-n veci frumos\ntot ce-am etern și luminos\nsuit și pus lîngă Hristos.\n\nO, trup slăbit, cu tine-am dus\nfrumoasa luptă-a lui Isus\nprin Tine-al Lui Cuvînt L-am spus\n- și tu vei fi slăvit nespus.\n\nO drag pămînt pe tine-am stat\nși-am suferit, și m-am luptat\nprin tine-un cer am cîștigat\n- fii și tu binecuvîntat!\n"
}