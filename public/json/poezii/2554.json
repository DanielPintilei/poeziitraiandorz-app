{
"t" : "Cu mine-ai fost Isuse",
"d" : "",
"s" : "Cu mine-ai fost Isuse pe orișiunde-am mers\nîn orice loc, cu Tine, eu am ajuns acasă\ndin fiecare rană mi-ai izvorît un viers\ndin fiece cădere o lacrimă frumoasă.\n\nCu Tine-am stat Isuse oriunde m-ai trimis\nvoios cîntînd cînd haru-Ți ușor trecea prin mine\ncu Tine-am plîns alături oriunde-am fost închis\nși nu m-am dus cu nimeni cînd n-am putut cu Tine.\n\nCu Tine vreau Isuse să fiu în orice drum\npot fără ochi ori limbă, pot fără orișicine\npot îndura oricîte, dar nu pot nicidecum\nnici moartea nici viața s-o-ndur fără de Tine.\n\nCu Tine vreau Isuse să fiu și jos și Sus\nîn stări tot mai cu frații și-n zări tot mai cu soare\nașa să trec hotarul din care știu că nu-s\nnici vînturi să m-ajungă, nici căi să mă coboare.\n"
}