{
"t" : "Aș vrea să merg",
"d" : "",
"s" : "Aș vrea să merg spre orice muncă\nașa cum merg spre-o rugăciune\nviața mea, pe-aceste două\nnedespărțit să le-mpreune.\n\nAș vrea să merg spre orice semen\nașa cum merg spre-un dulce frate\nsă dau bineți mîngîietoare\nși să culeg priviri curate.\n\nAș vrea să merg spre-orice durere\nașa cum merg spre-o-mbrățișare,\naș vrea să merg spre Judecată\nașa cum merg spre Sărbătoare.\n\nAș vrea să merg spre orice moarte\nașa cum merg spre-o seară lină,\ncu viața ca o pîine caldă\ncu ziua ca o masă plină.\n\nAș vrea să merg spre veșnicie\ncum merg spre dorul casei mele...\n- O Doamne-așa Te rog cu lacrimi\najută-mă să merg spre ele!\n"
}