{
"t" : "Să nu-ți slăbească ochii",
"d" : "",
"s" : "Să nu-ți slăbească ochii de prea-ndelung privit\ncît stai și stai - și încă nu vezi pe Cel Iubit.\n\nCă-n clipa-n care nici gîndești\nse va-mplini tot ce dorești.\n\nSă nu-ți slăbească graiul de prea-ndelungi chemări\ncînd strigi și strigi - și parcă e mai pustiu pe zări.\n\nSă nu-ți slăbească duhul de prea amar suspin\ncînd chemi și chemi - și încă trimișii tot nu vin.\n\nSă nu-ți slăbească pașii de prea muncit umblat\ncînd mergi și mergi - și totuși nu strîngi ce-ai semănat.\n\nSă nu-ți slăbească mîna de prea milos întins\ncînd dai și dai - și parcă n-ai capăt și cuprins.\n\nSă nu-ți slăbească rîvna de prea mult așteptat\nIubitul tău grăbește și vremea s-a scurtat.\n"
}