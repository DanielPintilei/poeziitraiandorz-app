{
"t" : "Ce-mbelșugat plătește",
"d" : "",
"s" : "Ce-mbelșugat plătește Toamna\nîntreaga datorie-a ei\npămîntului răsplata muncii\ncu sacii plini și mulți și grei.\n\nCe darnic e mereu pămîntul\nmuncit la timp și iubitor,\ncu omul harnic și destoinic\numplîndu-și curțile cu spor...\n\n... Ce minunată va fi-odată\nrăsplata Sfîntului Cules\npentru acei ce-n hărnicie\ntrudesc să strîngă rod ales.\n\nCe-mbelșugat va umple Cerul\ncu rod etern și fericit\nviața celor ce cu lacrimi\nspre mîntuire s-au trudit.\n"
}