{
"t" : "Prieten tinereții mele",
"d" : "",
"s" : "Prieten tinereții mele\nși lacrimilor mele Dor\nși Soț singurătății grele\n- Te cînt Isus - și Te ador.\n\nCe n-am putut nici mamei spune\natît de-adînc și cald și des, - \nam spus iubirii Tale bune\nsimțindu-mi sufletu-nțeles.\n\nÎn anii de răscruci amare\ncu sufletul zdrobit de tot\nla nimeni negăsind crezare\nla Tine am știut că pot.\n\nCe nimeni n-a mai fost altcine\nsă-mi fie-n ceasul disperat\nai fost Tu-n stare pentru mine\ncăci m-ai iubit cu-adevărat.\n\nȚi-aș spune-n nu știu ce cuvinte\nde adorare și fior\ncît mi-e iubirea de fierbinte,\n- dar nu pot, cît Îți sînt dator!\n\nPrieten tinereții mele\ncu cît mi-ai dat și mi-ai adus\nal Tău sînt eu, a Tale-s ele\npe vecii toți, pe toți,\nIsus...\n"
}