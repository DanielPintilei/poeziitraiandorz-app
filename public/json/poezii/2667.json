{
"t" : "Cînd azi, în fața ta",
"d" : "",
"s" : "Cînd azi, în fața ta, stau două\ncărări pe care poți umbla:\na mîntuirii și-a pierzării,\nalegi ce vrei, - dar nu uita.\n\nDar nu uita, dar nu uita\ncă-i veșnică răsplata ta\nși-n locul care ți-l alegi\npe veci te duci, pe veci, pe veci...\n\nCînd înfrînarea ori ispita\nte cheamă a le asculta\nștii ce le-așteaptă pe-amîndouă\nalegi ce vrei, - dar nu uita.\n\nCînd ești în fața încercării\nși lumea umblă-a te-ncînta\nsau cel rău vrea să te-nspăimînte\nalegi ce vrei, - dar nu uita.\n\nCînd ești ajuns în fața crucii\ncînd poți muri, ori poți trăda,\nsă mori frumos, ori fugi cu frică,\nalegi ce vrei, - dar nu uita.\n\nCînd azi, ai liberă voința\nsă-ți dai cui vrei viața ta\nori lui Hristos, ori lui satana,\nalegi ce vrei, - dar nu uita...\n"
}