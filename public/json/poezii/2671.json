{
"t" : "Mai bine-am vrut",
"d" : "",
"s" : "Mai bine-am vrut să stau flămînd\nIsus, cu pietrele-n pustie\ndecît să iau o pîine - cînd\nispititorul Tău mi-o-mbie.\n\nMai bine-am vrut să fiu călcat\nde toți netrebnicii-n picioare\ndecît un scaun vinovat\ncu-a fărdelegii înălțare.\n\nMai bine-am vrut să mor pîndit\nși-amenințat pe-orice cale\nca slobod larg - și-mbogățit\ndin prețul lepădării Tale.\n\nMai bine-am vrut să rabd sărac\nîn biete zdrențe-mprumutate\ndecît netrebnic să mă-mbrac\ncu haine necinstit purtate.\n\nMai bine-am vrut să stau smerit\ncu cel de jos, în rugăciune,\ndecît cu cel nelegiuit\nla desfătările-i nebune.\n\nȘi-acum mai bine vreau să mor\nla ușa Ta înfometată\ndecît să mă înfrupt ușor\nla masa lumii, blestemată!\n"
}