{
"t" : "Cu cît mai sus",
"d" : "",
"s" : "Cu cît mai sus văd Ținta sfîntă\nși drumul pîn-la ea mai greu,\ncu-atît iubirea mea s-avîntă\nmai dornică spre Dumnezeu.\n\nCu cît simt mai ne-ajunsă zarea\nîn care-aș vrea să fiu Isus\ncu-atît mai sfîntă-mi cresc ardoarea\nsă mă ridic cît pot mai sus.\n\nCu cît văd ce viață sfîntă\nau dus slăviții naintași\ncu-atît mă lupt pe calea strîmtă\nsă-mi duc mai credincioșii pași.\n\nCu cît cunosc mai drept Cuvîntul\npe care sînt trimis să-L spun\ncu-atîta mai frumos nălțîndu-L\nputerea-ntreagă-n El îmi pun.\n\nCît Duhul Sfînt o să mă-ndrume\nnu-mi pasă, căci nimic nu-i greu\ncu cît sînt mai urît de lume\nsînt mai iubit în Dumnezeu.\n"
}