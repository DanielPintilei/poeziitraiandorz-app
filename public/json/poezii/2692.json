{
"t" : "Cei care vin de tineri",
"d" : "",
"s" : "Cei care vin de tineri în slujba lui Hristos\nrămîn de-a pururi tineri cu chip în veci frumos\ncum El nu-mbătrînește nu-mbătrînesc nici cei\nce vin la El de tineri, rămîn ca El și ei.\n\nIsus Cel Veșnic Tînăr\nViteaz și Minunat,\npăstrează-i veșnic tineri\npe cîți Ți s-au predat.\n\nCei care mor de tineri spre slava lui Hristos\nrămîn în Nemurire cu chipul luminos\ncu Numele cel Veșnic al lui Hristos unit\nva fi și-al lor sfînt nume în veci și-n veci cinstit.\n\nHristos Cel Veșnic Tînăr s-aprindă sfîntu-I zel\nși-n tine suflet tînăr să vii și tu la El\nsă crești în El puternic, viteaz și credincios\ncăci tot ce-i brav și nobil e lupta lui Hristos.\n"
}