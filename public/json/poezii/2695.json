{
"t" : "Hristos nu are morți!",
"d" : "",
"s" : "Hristos nu are morți, - cîți poartă\nîn ei sămînța lui Hristos\ntrăiesc mereu și ard și luptă\ncu suflet nalt și curajos.\n\nCu viața lor, cu moartea lor\nvestesc pe-un Viu Mîntuitor\nce veșnic e Biruitor.\n\nHristos nu are muți, - cîți poartă\nCuvîntul Lui cel fericit\nslăvesc, mărturisesc și cîntă\nal Lui Sfînt Nume Strălucit.\n\nCu graiul lor, cu traiul lor\nslăvesc pe-un Sfînt Mîntuitor\nce veșnic e Biruitor.\n\nHristos nu are-nvinși, - cîți luptă\npentru-Adevăr, cu el încinși\nprin orice-nfrîngeri, se înalță\ndin orice foc, ies mai aprinși.\n\nCu jertfa lor, cu slava lor\ncinstesc pe-un Scump Mîntuitor\nce veșnic e Biruitor.\n"
}