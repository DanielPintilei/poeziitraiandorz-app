{
"t" : "Spre Făptura Ta",
"d" : "",
"s" : "Spre Făptura Ta Divină aș sta veșnic să privesc\ntoate ale Tale Doamne mă încîntă și sfințesc.\n\nOchii Tăi îmi sînt ferestre ce mă fac să văd în rai,\nglasul Tău e-un fagur care fericit mi-l dai.\n\nSînul Tău e-alinul tainic ce mă odihnește blînd,\nMîinile-s îmbărbătarea sufletului tremurînd.\n\nCoasta Ta este Izvorul care m-a spălat deplin\nPoala Ta e locul unde plînsul meu e blînd și lin.\n\nLa picioare Îți simt mila către care mă întind\nși de care-aș vrea în totul inima să mi-o cuprind.\n\nDin Făptura Ta din toată, fericit mă-mpărtășesc\n- lasă să Te-ating Isuse să mă vindec și sfințesc.\n"
}