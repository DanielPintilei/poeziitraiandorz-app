{
"t" : "Îmi amintesc plîngînd",
"d" : "",
"s" : "Îmi amintesc plîngînd de vremea\nîntîiei dragoste de Tine\nce dor curat ardeam atuncea\nce-nfiorări și ce suspine,\ncum Te urmam de fără teamă\nși-n locul cel mai plin de fiare\nnimic n-aveam să-Ți cer și totuși\nn-aveam o dragoste mai mare.\n\nIsuse dulce har\nmai dă-mi acest scump jar\nsă-mi ardă iar și să-mi rămîi\nîn dragostea dintîi...\n\nNu Te iubeam pentru-o nădejde\nnimic lumesc n-aveam în mine\nci Te iubeam pentru iubirea\nnemărginită pentru Tine.\nNimic nu-mi promiteai iubirii\nnimic nu-mi trebuia anume\ndar decît dragostea de Tine\nnimic n-aveam mai scump pe lume.\n\nNu erau piedici să mă țină\nnici depărtări, nici frig, nici teamă\nnici legături să mă oprească\nnici moarte s-o mai bag în seamă,\nnu mai era nici dor, nici lume\nnici frați și nici părinți, nici casă\nera numai un zbor prin ceruri...\nși-o sfîntă dragoste frumoasă...\n"
}