{
"t" : "În ceasul cînd trece ispita",
"d" : "",
"s" : "În ceasul cînd trece ispita - și știu\ncă toate-au fost doar ispite\nîmi tremură duhul zdrobit și pustiu\nrușinea slăbiei pripite.\n\nAtunci văd leul cu răcnet turbat\nera doar un praf și-o nimică\n- și sufletu-mi umple un gînd rușinat:\nde ce, o, de ce, mi-a fost frică?\n\nAtunci văd ce slabă e inima mea\nce mică-i credința în mine\nce-ncredere-n mine mai poți Tu avea\ncînd stau, sau cînd fug, cu rușine?\n\nAtunci văd Isuse că nu sînt nimic\nși-ntreaga viață mă doare:\nnimica-i Isuse ce cînt și ce zic\ncînd iată, Te las la-ncercare!\n\nO Doamne, ai milă în clipa cea grea\nsă nu Te mai fac de rușine,\nmărește-mi credința în inima mea\nsă poți să Te bizui pe mine...\n"
}