{
"t" : "Tu ești Dincolo...",
"d" : "",
"s" : "Tu ești Dincolo de vreme\nși de veșnicie\nÎnceputul și Sfîrșitul\nnimeni nu Ți-l știe\nDumnezeul Veșniciei\nnimeni nu Ți-l știe.\n\nTu ești Dincolo de șoapte\nori de rugăciune\nDincolo de Miazănoapte\nori de Soare-apune\nunde ești, în Zi, ori noapte,\nnimeni n-ar ști spune.\n\nTu ești Dincolo de cîntec\nori de frumusețe\ntoate se cuprind în Tine\ncu-nmiite fețe\nDumnezeule din totul\nTu ai mii de fețe.\n\nTu ești Dincolo de toate\nDincoace de-oricare\nTu în toate, - dar Întregul\nunde-Ți este oare?\nDumnezeule Tu Însuți\nunde-ntreg ești oare?\n"
}