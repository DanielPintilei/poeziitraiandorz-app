{
"t" : "Cînd Tu mi-ai împlinit",
"d" : "",
"s" : "Cînd Tu mi-ai împlinit chemarea\nnespus mai mult din ce-am cerut,\neu cum să nu pot pentru Tine\npuținul care-i de făcut?\n\nCînd Tu mi-ai dus atîtea sarcini\nși-mi porți povara-atît de grea,\neu cum să nu port pentru Tine\no sarcină-n viața mea?\n\nCînd Tu mi-ai dat atîtea bunuri\ncă mi-ai umplut al meu cuprins\neu cum să nu-mi dau pentru Tine\npuținul fericit întins?\n\nCînd Tu Ți-ai pus cu drag Viața\nzălog spre mîntuirea mea\neu cum să n-o pun pentru Tine\nce jertfă-ar fi să-mi pară grea?\n\nCînd Tu-mi mergi ne-ncetat nainte\nși-apoi mă-ndemni să vin și eu,\no, cum să nu-Ți urmez în totul\nIubitul Scump și Domnul meu?\n\nȘi cum să nu-Ți dau toate-a mele\nși viața însăși - să Te-ascult,\ncînd Tu Isuse-mi dai întruna\natît de mult, atît de mult?...\n"
}