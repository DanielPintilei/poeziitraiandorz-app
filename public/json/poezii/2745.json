{
"t" : "Cei ce-au mărturisit",
"d" : "",
"s" : "Cei ce-au mărturisit pe Mielul\nși-au fost junghiați ca niște miei\nfiind mutați la Domnu-n slavă\ncu El în ceruri sînt și ei.\n\nFie-n veci fericit\ncel ce moare mîntuit\nfie-n veci cu Hristos\ncel ce moare credincios.\n\nCei ce-au umblat pe calea strîmtă\nprin chinuri și cu jugul greu\nau moștenit făgăduința\nși sînt acum cu Dumnezeu.\n\nCei ce-au trecut pînă la moarte\nprin orice ape și-orice foc\ndar nu s-au despărțit de Domnul\n- acuma-s în același loc.\n\nCei ce s-au despărțit de lume\nunindu-și viața cu Isus\nau și ajuns moștenitorii\nIerusalimului de Sus.\n\nCei ce-au răbdat smeriți ocară\nși suferinți pentru Hristos\nsînt fericiți în Sfînta Țară\ncu Domnul lor Cel Credincios.\n"
}