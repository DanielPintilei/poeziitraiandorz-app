{
"t" : "Unde-i dezmierdarea lumii?",
"d" : "",
"s" : "Unde-i dezmierdarea lumii,\nunde-i nălucirea sa,\nunde-i aurul și-argintul,\nunde-i tot ce-a fost în ea?\n- Toate sînt țărînă, toate\numbră și cenușă sînt\niată, cîte duce omul\ncînd se duce spre mormînt!\n\nNumai harul, numai harul lui Isus\nînsoțește, însoțește pînă Sus\nnumai cel ce I-a slujit\ne bogat și fericit.\n\nIată, cum a zis prorocul:\nțărînă și cenușă sînt!\nLuați seama ce s-alege\nde toți oamenii-n mormînt...\nCare este împăratul\nsau oșteanul cel mai mic,\nsau bogatul, sau săracul?\n- toți ajung la fel: - nimic!\n\nPlînge și te tînguiește\npentru-al tău păcat acum\nși cu Dumnezeu te-mpacă\npînă ești cu El pe drum\ncă dac-ai ajuns la moarte\nne-mpăcat cu Dumnezeu\nnu-ți rămîne decît chinul\ncel mai lung și cel mai greu.\n"
}