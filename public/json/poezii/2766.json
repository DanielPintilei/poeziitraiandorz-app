{
"t" : "Să nu uit!",
"d" : "",
"s" : "Să nu uit, odată pentru totdeauna\nc-al meu Singur Prieten îmi ești numai Tu\nsă le-ngrop pe-a lumii, una cîte una\ndar, Isus, nici una din a Tale nu!\n\nFă-mi a mele lacrimi pe-a Ta cale rouă\ngîndurile-mi toate, flori sub talpa Ta\ndragostea, - cîntarea pururea mai nouă\ninima - o pernă s-odihnești pe ea.\n\n... Du-mi Vîntule Sfinte dulcile semințe\nși le fă să-mi cadă pentru rodul greu\nrăsplătind sudoarea sfintei năzuințe\nnumai unde ară Preaiubitul meu.\n\nPune-mi Sfîntă Pară semnul Tău pe frunte\nși pecete pune-mi inimii din piept\nsă mă mai înalțe cîte-au să mă-nfrunte\nsă mă mai smerească cîte-am să le-aștept.\n"
}