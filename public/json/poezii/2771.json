{
"t" : "Adevărate binefaceri",
"d" : "",
"s" : "Adevărate binefaceri\nsînt numai cele ce se tac\nadevărate milostenii\nsînt cele ce-n ascuns se fac.\n\nSă le fac, să le fac pe toate eu\nsă le știe, să le știe numai Dumnezeu.\n\nAdevărata rugăciune\ne cea ce-nsingurat suspin\niubirile adevărate\nsînt cele ce pe moarte țin.\n\nAdevărații frați sînt numai\nacei ce-n suferință-i ai\nadevărata avuție\ne numai locul scump din rai.\n\nAdevăratul prieten este\ndoar cel de cruce și de jug\nadevărata dăruire\ne cea de jertfă și de plug.\n\nAdevărata frumusețe\ne cea a duhului curat\nși Miezul tuturora-I numai\nHristos Cel Viu și-Adevărat.\n"
}