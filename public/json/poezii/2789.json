{
"t" : "Să ne dăruim iubirii",
"d" : "",
"s" : "Să ne dăruim iubirii\ntot mai nalt și mai senin\ncăci numai prin ea viața\nni se umple pe deplin.\n\nSă ne dăruim, să ne dăruim\ndragostei de Sus\nprin ea să trăim\nprin ea să rodim\ntot ce-i din Isus...\n\nAle dragostei sînt toate\nca un cer cu curcubeu\ndulcea ei singurătate\no-nsoțește Dumnezeu.\n\nPlînsul dragostei se schimbă\nîn mărgăritare vii\ngraiul ei e-n orice limbă\nfrații ei sînt mii și mii.\n\nPîinea dragostei e miere\nperna ei e numai vis\ntot ce dă și tot ce cere\ne un har din paradis.\n\nNoaptea dragostei nu-i lungă\ndrumul ei nicicînd nu-i greu\nnu-i puțin să nu-i ajungă\ntot ce-i iei din Dumnezeu.\n\nToate zările sînt una\ntoate căile-i sînt sus\ntoate raiurile - unul\nși-n acela El: Isus!\n"
}