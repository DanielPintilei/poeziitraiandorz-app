{
"t" : "Toate porțile-s deschise",
"d" : "",
"s" : "Toate porțile-s deschise\nnumai pe a mea-i zăvor\ntoate zările-s senine\nnumai peste-a mea e nor.\n\nO, dar iată-Te Isuse\nși-atunci toate-toate vin\nși căsuța mea-ntr-o clipă\neste-un rai de îngeri plin.\n\nToate geamurile-au soare\nnumai într-a mele-i stins\ntoate florile-s cu rouă\nnumai peste-a mele-a nins...\n\nPe la toți sînt puse steaguri\nnumai eu sînt fără steag\nla toți cîntă veselia\nnumai eu suspin pribeag.\n\nFericită-i clipa-n care\ndupă lung pustiu revii\n- toate zările-s deodată\ndesfătări și bucurii.\n"
}