{
"t" : "O, voi copii ai Domnului",
"d" : "",
"s" : "O, voi copii ai Domnului\nvoi știți ce Bun e Dînsul\ncăci pîinea Sa și apa Lui\nvă alinară plînsul.\n\nDemult din haru-I nesecat\nde pîine și de apă,\nal vostru suflet ne-ncetat\nmănîncă și s-adapă.\n\nDar nu uitați că vă-nconjor\nși alte inimi multe\nce n-au putut în viața lor\npe Domnul să-L asculte.\n\nNecazurile vieții cresc\niar lumea e pustie\nși-atîtea suflete cerșesc\nun strop din Apa Vie.\n\nDați apă celor însetați\nla cei flămînzi mîncare,\nce mulți sînt cei nemîngîiați\nîn lumea asta mare!\nCopii ai Domnului, chemați\ndin lumea cea pustie\ndin dar aveți și-n dar să dați\nși pîine și-Apă Vie.\n"
}