{
"t" : "Nu-i pe lume pîine bună",
"d" : "",
"s" : "Nu-i pe lume pîine bună\nca iubirea Ta Isus\nea ne satură-mpreună\nc-o dulceață de nespus.\n\nNici o miere nu ne-adapă\nca izvorul Tău curat\ncăci iubirea Ta-i o apă\nvie, cu adevărat.\n\nNici o casă nu ni-e caldă\nca iubirea Ta Isus\nîn ea sufletul ni-l scaldă\nharul revărsat de Sus.\n\nNici o zi nu-i fericită\nca-n iubirea Ta cînd sînt\nlîngă Tine-i strălucită\norice noapte pe pămînt.\n\nCred că slava viitoare\nva fi-n al iubirii zbor\nprintr-o sfîntă sărbătoare\nși-ntr-un fericit fior.\n\nDoamne, toate-acestea-n Tine\nni le ții să ni le dai\nîn al dragostei depline\nfericit și veșnic rai.\n"
}