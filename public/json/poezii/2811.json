{
"t" : "Sînt fericit, Stăpînul meu",
"d" : "",
"s" : "Sînt fericit, Stăpînul meu\ndoar cînd văd că Te-ncrezi în mine\ndoar cînd nu ești silit mereu\ns-alergi pe unde umblu eu\nca să mă-ntorci să merg mai bine.\n\nFă-mă credincios\nDomnul meu Hristos\nsă fii mulțumit\nde cum Ți-am slujit.\n\nSînt fericit doar cînd Îți pot\nsimți iubirea liniștită\ncînd simt că nu-Ți greșesc un iot\ncînd simt că inima Ți-e-n tot\nde-a mea umblare mulțumită.\n\nSînt fericit doar cînd Te știu\nIsuse, mulțumit de mine\ncînd unde merg sau unde viu\nrăsar izvoare în pustiu\nși toți mă văd că sînt cu Tine.\n"
}