{
"t" : "Întoarce cît se poate",
"d" : "",
"s" : "Întoarce cît se poate, de ce voiești să pieri\nîndepărtat de Domnul în veșnice dureri?\nÎntoarce cît se poate că dacă tot amîi\nse poate pe vecie în moarte să rămîi!\n\nN-ai și tu oare-n ceruri ființe dragi ce-au dus\no inimă curată pe calea lui Isus,\nn-ai vrea să fii Acolo cu-acei ce te-au iubit!\n- de nu te-ntorci la Domnul pe veci v-ați despărțit!\n\nȘi n-ai tu oare-n lume ființe dragi ce-acum\nurmează cu credință pe-al Domnului sfînt drum?\n- Curînd ei se vor duce și-n veci n-ai să-i mai vezi\nde nu te-ntorci la Domnul ca ei și tu să crezi!\n\nO,-ntoarce cît se poate, cît este încă zi,\ncît Ușa nu-i închisă și cît mai ești aci!\nCăci Ușa de se închide și harul s-ar lua\nchiar dacă-ai mai întoarce, tu n-ai să poți intra!\n"
}