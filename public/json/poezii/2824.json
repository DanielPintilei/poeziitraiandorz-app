{
"t" : "Nimic nu ne-ai pierdut",
"d" : "",
"s" : "Nimic nu ne-ai pierdut Isuse\ndin tot ce pentru Tine-am dus\nstrălucitoare și frumoase\nne-așteaptă toate-toate Sus!\n\nCe dăm lui Dumnezeu\nva străluci mereu\nce-am dat pentru Hristos\nva crește-n veci frumos.\n\nNimic nu ne-ai uitat din sute\nde rugăciuni ce le-am șoptit\nîntreg văzduhul de deasupra\nde ele-i dulce și sfințit.\n\nNimic nu ne-ai secat din rîul\nde lacrimi care l-am vărsat\nci urme mai strălucitoare\nprin întuneric le-ai lăsat.\n\nNimic nu-i în zadar din posturi\ndin binefaceri și vegheri\nci-mprospătate și-nmulțite\nni-s cele mai de preț averi.\n\nNimic nu s-a uscat Isuse\ndin cît cu Tine-am semănat\nci toate cresc rodind la Tine\nmai fericit și minunat.\n"
}