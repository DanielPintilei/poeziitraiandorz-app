{
"t" : "Doamne, cum să nu-Ți dăm?",
"d" : "",
"s" : "Doamne, cum să nu-Ți dăm slavă\npentru-atîta îndurare\nși atîtea binefaceri\nce ne dai fără-ncetare,\npentru soare, pentru ploaie\npentru pîine și cîntare\npentru toate, - căci în toate-i\nnumai binecuvîntare!\n\nMare Dumnezeu, - fii slăvit mereu\nveșnic vom cînta, vom cînta, vom cînta\nbunătatea Ta.\n\nStăm în nopțile de veghe\nși gîndim cu închinare,\nbunătatea Ta o Doamne\ncîte mii de fețe are\nși în cîte mii de feluri\nȚi-o arați spre fiecare\nși prin toate căci în toate-i\nnumai binecuvîntare.\n\nO, de-am lăuda întruna\nbunătatea Ta cea mare,\nde-am nălța spre Tine Doamne\nmulțumiri fără-ncetare,\nde Te-am preamări oriunde\ntoți, din zare pînă-n zare,\npentru toate, căci în toate-i\nnumai binecuvîntare...\n"
}