{
"t" : "Cum aș fi aflat eu Doamne?",
"d" : "",
"s" : "Cum aș fi aflat eu Doamne\ncît ești Tu de bun\ndacă nu-mi făceai atîtea\ncît nici nu pot să spun?\n\nCum aș fi aflat ce-adîncă\ne iubirea Ta\ndacă nu-mi făceai ce nimeni\nDoamne nu-mi putea?\n\nDacă nu-nfruntam atîtea\nstări de nedescris\ncum aș ști ce-adevărat e\ntot ce ne-ai promis?\n\nDacă nu treceam prin valuri\ncîte m-au izbit\ncum Ți-aș fi văzut puterea\nde nebiruit?\n\nN-am vrut să-Ți încerc iubirea\nnici s-o ispitesc\ndar n-aș fi știut-o altfel\ncît s-o preamăresc.\n\nDoamne, ce se cade oare\nmai întîi să-Ți cînt:\nmila, dragostea sau grija\n- căci la fel Îți sînt!\n"
}