{
"t" : "Dac-am fi avut pe lume",
"d" : "",
"s" : "Dac-am fi avut pe lume\nun trai obișnuit\ncum am fi aflat Isuse\nminuni ce ne-au uimit?\n\nCum am fi aflat, cum am fi aflat\ncît ești minunat\nși cît sînt de nespus\nmila Ta, puterea Ta, iubirea Ta\nIsus...\n\nDacă nu vedeam ce milă\nne-arați de-atîtea ori\ncum Ți-am ști să fim atîta\nde recunoscători?\n\nDacă nu aveam să-Ți cerem\nminuni la orice pas\no, în ce necunoștință\nde Tine-am fi rămas.\n\nDacă nu ne-ai fi dat locuri\nși stări atît de sus\ncum am fi aflat ce slavă\nÎți datorăm Isus!\n\nDumnezeule, Tu Însuți\nne-ai vrut așa să fim\ncăci în altfel marea-Ți milă\nnoi n-am fi ajuns s-o știm!\n"
}