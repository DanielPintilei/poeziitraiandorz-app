{
"t" : "Tot corul Veșniciei",
"d" : "",
"s" : "Tot corul Veșniciei - slăvi-Te-va Isuse\nrostit în mii de feluri de mii de Lumi și Sfere\ncîntat în mii de coruri și veacuri suprapuse\nsuind de la Întîia - la Ultima-Nviere.\n\nMărire veșnic Ție\na noastră Bucurie\nIsus, Isus, Isus\nScumpă Mîntuire\ndulce Fericire\nveșnică Mărire\nȚie Scump Isus\nȚie Scump Isus...\n\nRăscumpărații Slavei înveșmîntați în soare\nTe vor slăvi de-a pururi Miel Preamărit și Dulce\ncununile de aur și harfele-arzătoare\nla sfintele-Ți picioare, cîntînd și le vor duce.\n\nȘi așa vor trece vecii în sfînta împletire\ndintre minuni și raze, dintre cununi și ere\nși dintr-o nesfîrșită cîntare și iubire\nce nu știu azi ce inimi și graiuri ne vor cere.\n\nEternă slavă Ție, Eternul nostru Mire\nîncă din drum spre-aceste minuni nădăjduite\nnălțăm și noi cu lacrimi de dor și de uimire\nspre Tine-aceste șoapte abia îngăduite.\n"
}