{
"t" : "Acolo unde-i domn păcatul",
"d" : "",
"s" : "Acolo unde-i domn păcatul\ne iadul cel mai fioros,\nacolo-i osîndită mila\nde-acolo-I alungat Hristos,\nacolo moare curăția\nși piere-al duhului oleu\nși sufletul căzut ajunge\nun hulitor de Dumnezeu.\n\nIar unde Dumnezeu cu ură\ne lepădat și necinstit\nacolo diavolul s-așează\nstăpîn tiranic și cumplit\nși omul stăpînit de demoni\najunge-un blestem tuturor\nși cine oare să-l mai scape\ncînd el nu-și vrea Mîntuitor?\n\nO Dumnezeule, ai milă\nde toți acești nefericiți\nce n-au nici minte, nici credință\nși nici nu știu că-s osîndiți\nși nici că plata lor e iadul\nși chinul cel mai fioros\n- cu Mare Mila Ta cuprinde-i\nîn Prețul Jertfei lui Hristos!\n"
}