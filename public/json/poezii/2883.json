{
"t" : "Tu cu cei ce sufăr",
"d" : "",
"s" : "Tu cu cei ce sufăr\nești pîn-au să scape\nși cu cei departe\npîn-ajung aproape, - \ntoți s-ajungă lîngă Tine\nDoamne mai aproape.\n\nEști cu cei în lacrimi\npîn-ajung să cînte,\nești cu cei din urmă\npîn-ajung nainte, - \ntoți s-ajungă lîngă Tine\nDoamne mai nainte.\n\nEști cu cel ce cade\npînă se ridică,\ncu fricosul pînă\nnu mai are frică -\ntoți să mergem după Tine\nDoamne fără frică.\n\nEști cu cel mic Doamne\npîn-ajunge mare,\nești cu cel din lanțuri\npîn-la liberare -\nca s-ajungem toți în Tine\nscumpa liberare.\n\nEști cu cel ce piere,\npîn-la mîntuire,\nești cu cel ce rabdă\npîn-la răsplătire, - \nca s-ajungem toți în Tine\npîn-la răsplătire.\n"
}