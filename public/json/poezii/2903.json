{
"t" : "Isuse, cînd din nou",
"d" : "",
"s" : "Isuse, cînd din nou primim\nun alt dar al iubirii\nși noi, cu dulce-Ți dăruim\ncîntarea mulțumirii.\nNu ne oprim la ce primim\nci mergem pîn-la Tine\ncu orice dar Îl preamărim\npe-Acel din care vine\nTe preamărim, Te preamărim\nIsus, numai pe Tine.\n\nIsuse, cînd din nou gustăm\nclipita minunată\nnoi pîn-la Tine înălțăm\nrecunoștința toată.\nNu la mireasmă ne oprim\nci mergem pîn-la floare\nde orice rază ce-o primim\nîl preamărim pe soare\nTe preamărim, Te preamărim\nIsus, al nostru Soare.\n\nIsuse, cînd din nou gîndim\nla Slava viitoare\nTe preamărim - și ne silim\nspre-o tot mai naltă stare.\nNu numai în al Tău lăcaș,\nci vrem să-Ți fim la masă,\nnu numai haina de nuntaș,\nci harul de Mireasă\nTe preamărim, Te preamărim\nIsus, a Ta Mireasă.\n"
}