{
"t" : "Dă tot ce ești dator!",
"d" : "",
"s" : "Dă tot ce ești dator oricui,\nla timp și-n întregime\n- că nu-i mai fericit și nu-i\nmai drag atuncea nime.\nDă la părinții tăi voios\ntot ce li se cuvine\ncă nu-i atunci nici sus, nici jos\nmai fericit ca tine.\n\nDă-i celui care-ți este soț\niubirea ta cea mare\ndă tuturor cît știi și poți\nce-i dragostea datoare,\ndă tot ce ești dator oricînd\nla timp, cu bucurie,\n- și nimeni fericit nicicînd\nca tine n-o să fie.\n\nDar nu uita că mai presus\nacum și-ntotdeauna\nca dragostea către Isus\ntu nu mai ai nici una.\nNici una să nu-ți ardă-așa\nde naltă și curată\n- și-atunci cu drag te vei uita\nîn Ochii Lui - odată!\n"
}