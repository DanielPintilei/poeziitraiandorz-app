{
"t" : "Noi am aflat comoara",
"d" : "",
"s" : "Noi am aflat comoara ascunsă-n locul sfînt\ncînd am primit chemarea ca Levi de la vamă\nși-am biruit în lupta dintre avînt și teamă\ncînd ne-am atins de Coasta Divinului Cuvînt.\n\nNoi ne-am întors la țărmuri cu luntrea grea de pești\ncînd mreaja la Cuvîntul Lui Sfînt am aruncat-o\nși pacea cunoștinței deplină ne-am aflat-o\ncînd ne-am predat deplinei trăiri Dumnezeiești.\n\nAzi noaptea ne-nfioară de-al Mirelui Sfînt dor\nși soarele ne spune de Fața-I Strălucită\nși șoaptele iubirii - de Nunta Fericită\nla care-o să ne cînte al cerurilor cor.\n\nO, veșnică Mireasă, etern Ierusalim\ncu Mielul al tău Templu, cu Mirele-al tău Soare\nsîntem tot mai aproape de scumpa ta Intrare,\n- trimite-un vînt prielnic, mai grabnic să sosim!\n"
}