{
"t" : "Să nu-mi simt datorie",
"d" : "",
"s" : "Să nu-mi simt datorie recunoștința mea\nci-un dulce har, cînd totul m-ajută s-o arat,\ntot ce-am mai sfînt în mine eu știu că-i numai ea\nși aurul ei veșnic e tot ce-am mai curat.\n\nRecunoștința-mi spune cel mai frumos cuvînt\nea-mi cîntă cel mai dulce, ea-mi dă cel mai cu drag\nea-mi țese cunoștinței cel mai curat veșmînt\nea-mi flutură pe casă cel mai puternic steag.\n\nRecunoștința-mi pune pe orice cruce flori\nși orice rugăciune mi-o presară cu mir\nea toate-a mele zile la face sărbători\nși nopțile lumină și lacrima ofir...\n\nRecunoștință, - vino la orice pas al meu\nși-ajută-mă în totul să-ți fiu un drag părtaș\ncăci dacă tu-mi vei pune cuvînt la Dumnezeu\neu voi intra în frunte la masa Lui nuntaș.\n"
}