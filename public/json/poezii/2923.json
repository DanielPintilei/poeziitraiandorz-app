{
"t" : "Să fi-avut o mie",
"d" : "",
"s" : "Să fi-avut o mie de cărări în față\neu, Isus, tot numai asta aș fi-ales,\ndin răscrucea mare ce mi-a stat în viață\nnumai lîngă Tine am dorit să ies.\n\nSă fi-avut o mie de iubiri în cale\neu, Isus, tot numai asta o primeam,\nmii de drumuri le-mpleteam cu-a Tale\nde-avem mii de inimi, - Ție Ți le dam!\n\nSă fi-avut o mie de cuvinte-alese\neu, Isus, tot numai Ție le-aș fi spus\nle-aș fi-aflat podoabe scumpe și mirese\nși-n cîntări eterne Ție le-aș fi-adus.\n\nSă fie-avut o mie de vieți în mine\neu, Isus, tot numai Ție le-aș fi dat\ncă nu-i nimeni, nimeni, nimeni nu-i ca Tine\nȚie, totul-totul-totul mi-am predat!\n"
}