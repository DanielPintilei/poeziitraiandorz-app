{
"t" : "Prin mii de feluri",
"d" : "",
"s" : "Prin mii de feluri să-mi arat\nsimțirea cea din mine,\neu tot adînc îndatorat\nrămîn față de Tine,\n- Isuse Dulce și-ndurat\nnemărginit de-ndatorat\nrămîn față de Tine.\n\nÎn orice zori, eu Ți-am venit\ncu cererile mele\n- și ce frumos le-ai împlinit,\nÎți mulțumesc de ele.\n- Isuse Dulce și Iubit\nîndatorat și fericit\nÎți mulțumesc de ele.\n\nÎn orice seară, bucuros\neu Te slăvesc pe Tine\nc-atît de bun și de milos\nIsuse-ai fost cu mine\nși-n veci Îți cînt tot mai frumos\nc-așa de bun și credincios\nIsuse-ai fost cu mine!\n"
}