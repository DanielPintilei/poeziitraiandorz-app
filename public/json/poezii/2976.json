{
"t" : "Poți răsuci Cuvîntul",
"d" : "",
"s" : "Poți răsuci Cuvîntul\nsă-L faci chiar dimpotrivă\nc-o inimă vicleană\nși-o fire guralivă,\n- dar teme-te că vine\nodată Judecata\nși gura ta vicleană\nîși va primi răsplata!\n\nPoți face cu minciuna\ndreptatea să se-nece,\npoți face cu bîrfirea\nca dragostea să plece\npoți face cu satana\natîta rău deodată\n- dar tu cain și iudă\ncurînd o s-ai răsplată.\n\nPoți face multor semeni\nmult rău în viața asta,\npoți, peste multe inimi\ns-arunci acum năpasta,\n- dar teme-te că-ți vine\nda, sigur și deodată\ncumplită și eternă\na faptei tale plată!\n"
}