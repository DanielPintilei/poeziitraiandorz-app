{
"t" : "O, Dumnezeule-al Iubirii",
"d" : "",
"s" : "O, Dumnezeule-al Iubirii\ncu cîte lacrimi Te-am rugat\nca pentru harul mîntuirii\n- pentru iubirea ce ne-ai dat.\n\nTu știi ce flacără cerească\ndorim să-i ardă strălucit\nce dulce-am vrea mereu să crească\nîn noi fioru-i fericit.\n\nTu știi că nu e jertfă care\na noastre inimi să n-o dea\nca să ne ții cereasca stare\nși-a noastră ne-ncetat în ea.\n\nPăzește-ne-o ca pe-o comoară\nde tot ce-i rău și vinovat\nși fața ei ne-o înfășoară\nîn inul cel mai preacurat.\n\nȘi rugăciunile-i scăldate\nîn cel mai limpede izvor\nprimește-i-le-nmiresmate\nde mirul cel mai sfințitor.\n\nIubirii noastre, - stări divine\nIsus, - și veșnice i-am vrea,\nTu știi că-n lume după Tine\nn-o mai aveam decît pe ea!\n"
}