{
"t" : "Doamne, dă-mi credinței",
"d" : "",
"s" : "Doamne, dă-mi credinței, dă-i\ncele mai înalte căi\ncătre starea cea de sus\nși izbînda lui Isus.\n\nDoamne, dă-i mereu - sufletului meu\najutorul Tău\npînă-și va afla - mîntuirea sa\nîn lumina Ta.\n\nDoamne, dă-mi nădejdii, dă-i\nrîvna sfintelor bătăi\ncare-Ți nalță steag cu steag\npînă-n sfîntul Slavei prag.\n\nDoamne, dă-mi iubirii, dă-i\npara sfintelor văpăi\ncare ard și nu se sting\npînă unde am să-nving.\n\nDoamne, rugăciunii dă-i\njarul sfintei vîlvătăi\ncare-mi nalță grai cu grai\npîn-la stările din rai.\n\nDoamne, sufletului dă-mi\ncele mai deschise vămi\nsă nu-și frîngă zborul său\npînă lîngă Tronul Tău.\n"
}