{
"t" : "O, dulce Duh al Curăției ce",
"d" : "",
"s" : "O, dulce Duh al Curăției\nce minunați sînt ochii Tăi\ncînd văd numai virtuți și daruri\nchiar și la cei mai slabi și răi.\n\nDulce Duh al lui Hristos\npreacurat și preamilos\ncătre Tine toți venim\nsă ne mîntuim.\n\nCînd vii spre-ai Tăi Tu ești iubire\ncînd mergi spre alții ești sărut\ne numai har și milă Doamne\ntot ce ne-ai dat și ne-ai cerut.\n\nCînd Tu ne rupi de suflet sora\nsau mama, sau iubiții fii\nne faci străinii tuturora\ndar ne-nfiezi ai Tăi copii.\n\nCînd Tu ne iei c-o mînă casa\nne dai o mie de-ncăperi\ncînd pare că ne rupi o floare\nne-aduci cît șapte primăveri.\n\nO dulce Duh al Bunătății\nce-mparți și dărui tot ce ai\nca raiul unde-ai Tăi vor merge\nnu poate fi-un mai dulce rai!\n"
}