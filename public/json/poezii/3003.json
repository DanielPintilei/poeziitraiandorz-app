{
"t" : "Minunat Isuse...",
"d" : "",
"s" : "Minunat Isuse, Tu ești Minunat\nNașterea Ta-n lume seamăn n-a aflat\nViața Ta lumină lumii-a semănat\nCrucea Ta destinul lumii-a despicat\nJertfa Ta Isuse - Raiul ne-a redat.\n\nTe slăvim - Te iubim - și slujim\nScump Isus\nCerul Sfînt - harul Sfînt - Raiul Sfînt\nne-ai adus.\n\nMinunată-i Doamne rugăciunea Ta\nminunată mila, - n-a mai fost ca ea\nși răbdare-asemeni cine-ar mai avea?\nTu răscumpărarea ne-ai adus așa,\nSingur Tu viața veșnică poți da.\n\nMinunat Isuse, Scump Mîntuitor\nTu ești al Vieții Soare fără nor\nTu ești al Iubirii dulce-nsoțitor\nTu ești al cîntării fericit fior\nTu ne ești Isuse Mire, Soț și Dor.\n"
}