{
"t" : "În Ziua asta plină",
"d" : "",
"s" : "În Ziua asta plină\nde slava Învierii\nÎți cîntă cu lumină\ntot cerul Primăverii\nși-s toate osanale\nde slavă și iubire\nși Învierii Tale\nIsus, i-aduc mărire.\n\nHristos a-nviat - Hristos a Înviat\nrăsună-n lung și-n lat - și totu-i minunat\nHristos a Înviat - Hristos a Înviat\nAdevărat - adevărat - Hristos a Înviat.\n\nSlăvim și noi cu lacrimi\nDivina Suferință\ncare-a plătit prin Patimi\na Vieții Biruință\n- că noi prin lacrimi numa\nne limpezim vederea\nca să-Ți privim acuma\nIsuse - Învierea.\n\nIeri toți vărsam la Cruce\nșiroaiele durerii\nazi înălțăm preadulce\ncîntarea Învierii\nTu ne-ai deschis Isuse\na Cerurilor cale\nMărire Învierii\nși Biruinței Tale.\n"
}