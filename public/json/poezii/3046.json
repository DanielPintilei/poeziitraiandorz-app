{
"t" : "Să ne-ntoarcem la-nceputul",
"d" : "",
"s" : "Să ne-ntoarcem la-nceputul tuturora cîte sînt\nși-o s-ajungem totdeauna - la Hristos, Izvorul Sfînt.\n\nSlavă-n toate - Sus și Jos\nDomnului Isus Hristos\nEl e Veșnicul Izvor\nși Sfîrșitul tuturor.\n\nDacă-ncepem de la Pîine, treci prin soare, prin pămînt\nși prin rouă - și ajungem tot la El - Izvorul Sfînt.\n\nDacă-ncepem de la Cîntec, treci prin sunet, prin cuvînt\nși prin taină - și ajungem tot la El - Izvorul Sfînt.\n\nDacă-ncepem de la Floare, treci prin umbră și prin vînt\nși prin rază - și ajungem tot la El - Izvorul Sfînt.\n\nDacă-ncepem de la Viață, treci prin dragoste și-avînt\nși minune - și ajungem tot la El - Izvorul Sfînt.\n\nDacă-ncepem de la Moarte, treci prin gheață și mormînt\nși-nviere - și ajungem tot la El - Izvorul Sfînt.\n\nSă ne-ntoarcem totdeauna la eternu-nvățămînt:\nÎnceputul și Sfîrșitul e Hristos - Izvorul Sfînt.\n"
}