{
"t" : "De-ai ști Cine-I Acela",
"d" : "",
"s" : "De-ai ști Cine-I Acela ce inima ți-o vrea\no, cum I-ai da-o toată cu tot ce ai în ea.\n\nDă-I inima ta - cînd Isus ți-o vrea\ncînd ți-o va sfinți - și-o va ferici\nși va fi-al tău trai - colțișor de rai.\n\nDe-ai ști ce-ți dă Acela ce-așteaptă-n ușa ta\nce grabnic ai deschide-o - și Soarele-ar intra.\n\nDe-ai ști Cine-I Acela ce-ți șterge vina ta\ncum I-ai cădea sub Cruce - și te-ai sfinți prin ea.\n\nDe-ai ști ce har e-acela ce vine El să-ți dea\nI-ai săruta țărîna - și Cerul l-ai vedea.\n\nDe-ai ști ce pierzi lăsîndu-L mereu în drum să stea\nți-ai da pîrjol Sodomei - și n-ai mai rămînea.\n\nDe-ai ști ce-ți mai rămîne cînd El te va lăsa\nI-ai da grăbit viața - și nu ți-ar mai păsa!\n"
}