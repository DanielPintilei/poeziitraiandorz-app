{
"t" : "Cîntînd Osana",
"d" : "",
"s" : "Cîntînd Osana Celui-care-Vine\nmai jos ca toți - și tuturor mai sus,\nnoi fericiți - Te preamărim pe Tine\nMîntuitorul nostru Scump Isus!\n\nTe preamărim și preamărim mereu\nIsuse-al nostru Domn și Dumnezeu...\n\nPrivind spre Crucea Răscumpărătoare\nîngenunchem sub Jertfa ce-ai adus\nși preamărim Iubirea Ta cea mare\nÎnsîngeratul Miel Preasfînt Isus.\n\nSlăvim Biruitoarea Ta-nviere\nși-mpărtășiți din harul ei nespus\nTe preamărim c-o veșnică putere\nBiruitorul nostru Domn, Isus.\n\nȘi așteptînd Slăvita-Ți Revenire\nsă ne cununi cu Tine cum ai spus,\nTe preamărim c-o veșnică iubire\nPreafericitul Mire Scump Isus.\n"
}