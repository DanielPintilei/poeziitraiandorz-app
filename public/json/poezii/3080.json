{
"t" : "O, fie voia Ta",
"d" : "",
"s" : "... O, fie voia Ta Părinte\noricare-ar fi, noi o primim\ndar ține-ne pe veci alături\nși liniștiți fă s-o-mplinim\nvrem să privim numai spre Tine\nși numai spre Cuvîntul Tău\nprimind cu bucurie totul\ncăci bine-i tot ce pare rău.\n\nVrem să ne-ncredem mai puternic\ndecît oricînd în grija Ta\ncă noi nici bănuim acuma\nce Tu mai vrei a ne-arăta\ncînd Doamne, pîn-acum cu nimeni\nn-ai mai lucrat așa frumos\ncum să nu credem noi că astăzi\nne dai un har mai luminos?\n\nȘi cînd trecutul tot ne este\nașa de plin cît îl vedem\ncum n-ar fi mai degrab cu slavă\ntot viitorul ce-l avem?\nO,-ncrede-te în El puternic\niubirea mea, pe noul drum\ncă tot ce-a fost cu noi pîn-astăzi\ne pentru ce va fi de-acum!...\n"
}