{
"t" : "Putere a lui Dumnezeu",
"d" : "",
"s" : "Putere a lui Dumnezeu\nfii binecuvîntată\nTu ne-ai purtat al nostru greu\nde fiecare dată\nTu ne-ai înlăturat ce-a fost\nprimejdie și moarte\nTu ne-ai fost sprijin și-adăpost\nprin luptele departe.\n\nFii binecuvîntat - Tu Cel ce ne-ai purtat\najută-ne și-acum - pe cel din urmă drum\nsă biruim - să moștenim\nal Tău Ierusalim.\n\nTu ne-ai făcut prin ape loc\nsă trecem ca pe-o punte\nTu ne-ai fost Stîlp de nor și foc\nși slava de pe munte\nși ne-ai fost Braț Apărător\nprin luptele purtate\nTu Minunat Mîntuitor\nne-ai izbăvit de toate.\n\nO, iată cel din urmă greu\nce liniștit ne vine,\n- Putere a lui Dumnezeu\nnoi ne-alipim de Tine!\nCu tot trecutul împăcați\nne înfiem iubirii,\nprimește-ne îmbrățișați\nla Porțile Măririi.\n"
}