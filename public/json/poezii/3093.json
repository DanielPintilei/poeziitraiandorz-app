{
"t" : "Cînd auzi-veți c-am murit nu",
"d" : "",
"s" : "Cînd auzi-veți c-am murit\nnu vă-ntristați prea tare,\ncine-a cîntat și-a suferit\npentru Isus Cel Răstignit\nacela-n veci nu moare.\n\nChiar de s-a stins ce-i trecător\ns-a stins doar chipul firii,\ndar ce-am avut nemuritor\nrămîne-n veci strălucitor\nprin Soarele Iubirii.\n\nNu-mi scrieți deci pe crucea mea\na morții nici o dată\nnu moare dragostea - și ea\nnemuritoare-mi va ținea\nființa neuitată.\n\nCînd auzi-veți c-am murit\nnu credeți astă știre\nMîntuitorul meu Iubit\nși moartea mea a nimicit\neu merg în Nemurire.\n\nVoi țineți Sfîntul Legămînt\nși lupta voastră bună\ncăci la sfîrșitul nostru sfînt\nnoi nu ne ducem spre mormînt\nci mergem spre cunună!\n"
}