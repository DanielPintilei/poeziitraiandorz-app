{
"t" : "Înțelepciune, sfînt trimis",
"d" : "",
"s" : "Înțelepciune, sfînt trimis\nal Dragostei Divine,\nce lume mi-ai deschis\ncînd te-ai unit cu mine.\n\nCu ce necunoscut fior\nmi-ai sărutat credința,\ncînd cerul tău cu nici un nor\nmi-a-mbrățișat ființa.\n\nCînd te-ai plecat spre viața mea\nca primăvara plină,\ncum ai adus de-odată-n ea\no mare de lumină.\n\nCînd ți-ai lipit sărutul sfînt\nde fruntea mea uscată,\nce tainic și ceresc avînt\nm-a-ntinerit deodată.\n\nCînd ți-ai atins de ochii mei\nizvoarele de rouă,\nde peste munții tăi, în ei\nvenea viața nouă.\n\n- O, drag și sfînt trimes de Sus\nsă-mi porți un braț de cruce,\ncondu-mă tot mai cu Isus\nși nu mi te mai duce...\n"
}