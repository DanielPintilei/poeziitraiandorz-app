{
"t" : "Cu cît e mai curat",
"d" : "",
"s" : "Cu cît e mai curat izvorul\nși limpezi undele ce-i vin,\ncu-atît i-e fața mai frumoasă\nși-adîncul lui cu-atît mai plin.\n\nCu cît mai dulci i-s a lui ape,\nși mersul mai melodios,\ncu-atît i-e cerul mai aproape\nși drumul lui i-e mai frumos.\n\nCu cît mai darnic e spre-oricine,\nmai din belșug e dăruit,\ncu cît se va uita pe sine,\ncu-atît va fi mai mult iubit.\n\nCu cît mai des îl răscolește\ndurerea sfintei curățiri,\ncu-atît mai calme și albastre\nvor fi cereștile-i priviri.\n\nCu cît sînt mai bătătorite\nși multe căile ce-i vin,\ncu-atît și numele și locul\ni-s pomenite mai divin.\n\nÎmprospătează-i Doamne harul\nde unde dă, - să se tot ia,\nși pentru toate numai Ție,\nîntreagă slava toți s-o dea.\n"
}