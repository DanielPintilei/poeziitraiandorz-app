{
"t" : "Fă-ți prieteni...",
"d" : "",
"s" : "Fă-ți prieteni pentru ceruri,\nîncă de pe-al vieții drum,\ncăci în cer o să ai numai\nceea ce-ți faci tu de-acum.\n\nFă-ți prieteni pe săracii\ncare-ți cer, - sau nici nu-ți cer,\nei au cheia Porții Sfinte,\nei îți pot da drumu-n cer.\n\nFă-ți prieten ascultarea\nde îndemnuri și mustrări,\nea îți va-ndruma cărarea\ncătre veșnice cîntări.\n\nFă-ți prieten umilința\nîn umblare și cuvînt\nea cunoaște cel mai bine\ncalea spre Sionul Sfînt.\n\nFă-ți prieten rugăciunea\nochilor înlăcrimați,\nea te-ajută cel mai sigur\nprintre lupte să străbați.\n\nFă-ți prieteni mîntuirii\ncît mai ești cu ei pe-un drum,\ncerul tău va fi-nchis veșnic\ndacă nu-l deschizi de-acum!\n"
}