{
"t" : "Cîți crini frumoși",
"d" : "",
"s" : "Cîți crini frumoși am răsădit\npe dulcea Ta cărare,\nam vrea Isuse Preaiubit\nsă-i strîngi pe fiecare,\nși să-i primești în poala Ta\npriviți cu bucurie,\ncăci toți i-am vrut Isuse-așa\ncum Tu-i doreai să fie.\n\nCe jertfe-am dat pe-al Tău altar\nc-o dragoste curată,\nle-am vrut învăluite-n har\nde fiecare dată\nprimește-ni-le-n fața Ta\nlucind ca niște stele,\ncăci toate le-am dorit așa\ncum Tu doreai de ele.\n\nȘi ce chemări am suspinat\nspre dulcea Ta Venire,\npe toate Ți le-am înălțat\naprinse de iubire,\nprimește-ni-le-n Drag Isus\nși-ascultă-le-odată,\ncă-n toate fericiți ne-am pus\no inimă curată.\n"
}