{
"t" : "Din marile izvoare",
"d" : "",
"s" : "Din marile izvoare cu apele vieții\naș vrea să scot întruna măsura cea mai plină,\nși cît ar fi mulțime străinii și drumeții\nsă vină să se-adape din cea mai grea Lumină.\n\nCe dulce e să umpli ulcioarele uscate\nși să le vezi udîndu-și și florile și gura,\nși ce Dumnezeiește-i să vezi apoi cum toate\nîși picură cîntarea și-și dăruie căldura.\n\nFii binecuvîntată, Tu veșnică Fîntînă,\ndin care beau de veacuri străinii și drumeții,\ndin Tine-mi umplu vasul să-l trec din mînă-n mînă,\ntoți semenii-adăpîndu-mi cu apele vieții.\n"
}