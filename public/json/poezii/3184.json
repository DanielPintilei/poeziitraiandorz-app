{
"t" : "O, dulce frumusețe",
"d" : "",
"s" : "O, dulce Frumusețe, cuprinde-ne mereu,\nîn razele iubirii ce vin din Dumnezeu,\ncu-adînc liniștitoare întrezăriri de har,\nne presărați lumină, pe tot ce-a fost amar.\n\nO, dulce dor de Raiul avut cîndva întîi,\nne ia întregi la tine și-ntreg în noi rămîi,\ndespovărați de-a lumii acestea cîte pier\nsă nu ne mai întoarcem privirea dinspre cer.\n\nO, dulce cor de îngeri, fă-n veci să-ți auzim\nCîntarea Biruinței de Unde-am vrea să fim,\nîn dulcea-i armonie cu zbor tot mai înalt,\nsă-mpreunăm în inimi un cer cu celălalt.\n\nO, dulce Vînt, ne suflă aripile în Sus,\no, nori cerești, aduceți mai grabnic pe Isus,\no, Porți ale Luminii, deschideți pentru noi\nvenim doar cu iubirea din tot ce-a fost noroi.\n"
}