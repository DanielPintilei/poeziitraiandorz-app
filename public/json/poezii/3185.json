{
"t" : "Cînd pentru iubirea",
"d" : "",
"s" : "Cînd pentru iubirea de Tine,\ncînta-voi prea dulcele-Ți plac\nși alții lovi-vor în mine\n- o, iartă-i că nu știu ce fac!\n\nCînd pentru-a-mplini ce e bine,\nvoi da tot avutu-mi sărac,\nși unii-arunca-vor în mine,\n- o, iartă-i că nu știu ce fac!\n\nCînd zarea privirii senine\ncu lacrima rugii mi-o-mbrac,\nși mulți sînt să rîdă de mine,\n- o, iartă-i că nu știu ce fac!\n\nCînd dorul de-a fi mai cu Tine\nmă face să plîng ori să tac,\nși-ai mei vin să strige la mine,\n- o, iartă-i că nu știu ce fac!\n\nCînd jertfa umblării cu Tine,\npe calea știută mi-o fac,\nși mulți se răzbună pe mine,\n- o, iartă-i că nu știu ce fac!\n"
}