{
"t" : "Departe-ntotdeauna...",
"d" : "",
"s" : "Departe-ntotdeauna mi s-a părut că sînt\nde starea Ta divină, de Locul Tău Preasfînt,\nși-ntruna să m-apropii de Tine Ți-am cerut\nmai lîngă Tine Doamne, - mai lîngă Tine-am vrut!\n\nPrea-ncet întotdeauna mi s-a părut că merg,\nși-am vrut să am putere mai tare să alerg,\ns-ajung cîndva cu Tine nedespărțit să stau,\nmai lîngă Tine Doamne, - mai lîngă Tine vreau!\n\nPrea slab întotdeauna, Isuse, m-am simțit,\nși-am vrut să fiu puternic, viteaz și neclintit,\nprin orișice ispite, prin tot ce m-a durut,\nmai lîngă Tine Doamne, - mai lîngă Tine-am vrut!\n\nDeparte-mi pari și-acuma și drumu-mi pare lung,\naș vrea cît mai degrabă la Sînul Tău s-ajung,\najută-mi fără teamă să pot la Sîn să-Ți stau,\nmai lîngă Tine Doamne, - mai lîngă Tine vreau...\n"
}