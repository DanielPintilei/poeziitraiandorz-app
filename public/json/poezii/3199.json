{
"t" : "Eu nu pot fără tine",
"d" : "",
"s" : "Eu nu pot fără tine, iubire să trăiesc,\ncu tine toate-n mine se bucură și cresc,\ndar fără tine toate, se veștejesc și mor,\ntu-mi ești iubire viața și roada tuturor.\n\nTu mi-ești măicuța scumpă de-al cărei sîn mă strîng,\npe umărul tău dulce pot liniștit să plîng,\ntu lacrimile-amare din ochi mi le săruți\nși viața mea-ntr-o clipă în ceruri mi-o strămuți.\n\nO, numai tu iubire, mă înțelegi în tot,\nce nu vorbesc cu nimeni, cu tine știu că pot,\nce n-am cerut la nimeni, la tine pot să cer,\niubire, tu-mi ești mama și sora mea din cer.\n\nAș vrea să fii cu mine în orice loc și ceas,\ncu tine eu pot totul, să sufăr și să las,\ncu tine pot s-am totul ori pot să leapăd tot,\ndar nu pot fără tine, nu pot, nu pot, nu pot!\n"
}