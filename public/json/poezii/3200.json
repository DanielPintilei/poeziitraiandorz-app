{
"t" : "Doamne, ce dator...",
"d" : "",
"s" : "Doamne, ce dator pot fi\nharului Tău mare,\nmii de vieți dac-aș trăi\nși-aș tot vrea să pot plăti\nDoamne, știu că nu voi fi\nniciodată-n stare.\n\nDoamne, că mi-ai dat și dat\naur ca din soare,\nnu-i ca mine de bogat\nDoamne, nici un împărat\ndar de cît mi-ai dat și dat\nce-Ți voi da eu oare?\n\nDoamne, n-am un nalt cuvînt\nnici alt dar mai mare,\ndoar o lacrimă și-un cînt,\nși-acel tainic simțămînt\npentru care nu-i cuvînt,\ninima mea are.\n\nDoamne, ia-mi-le-ascultînd,\ndulcile-mi suspine\nși le-așează lăcrimînd\nlîngă dulcele Tău gînd\ncare-Ți arde așteptînd\nnumai după mine.\n"
}