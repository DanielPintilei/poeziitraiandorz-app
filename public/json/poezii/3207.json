{
"t" : "Tu m-ai iubit",
"d" : "",
"s" : "Tu m-ai iubit cînd a fost greu\nși nu ușor Isuse,\natuncea cînd iubirea mea\nmii de primejdii Îți cerea\nși suferinți nespuse.\n\nTu ai venit la mine-atunci\ncînd erau numai fiare,\nși stam ca-ntr-un cuptor aprins\ndin toate părțile cuprins\nde moarte și pierzare.\n\nAtunci mi-ai liniștit deplin\ntot zbuciumul din mine,\ntrecutul tot mi l-ai spălat\nși chinul mi-ai îndepărtat\nplătindu-mă cu Tine.\n\nO, cît de-ndatorat Îți sînt\nIsuse, Doamne, Ție,\nal Tău e tot ce pot s-am eu\nși sufletul și trupul meu\nal Tău pe veșnicie.\n\nȘi Te iubesc oricît de grea\ne jertfa ce s-ar cere,\nIsus, pentru iubirea Ta,\nde mii de ori cît aș mai da\nc-o veșnică plăcere.\n"
}