{
"t" : "O, de-aș putea să-Ți dau",
"d" : "",
"s" : "O, de-aș putea să-Ți dau Isuse,\ntot ce-am mai scump în viața mea,\ndin tot ce știu pe lumea asta\nnimic n-ar fi să nu-Ți pot da\ncînd inima Ți-am dat-o toată,\ncu tot ce sînt și tot ce vreau,\ncu tot ce-aveam mai scump în mine,\n- ce-aș mai avea, să nu Ți-l dau?\n\nPrimește-mi darul meu Isuse,\ncăci sînt pe veci al Tău de tot,\npoți face tot ce vrei cu mine,\neu fără Tine nu mai pot,\nîntreaga vieții mele-avere\nȚi-am dat-o Ție pe-un cuvînt,\nviața mea pe veșnicie\nȚi-am pus-o preț, pe-un legămînt.\n\nSă nu uiți asta niciodată\nStăpînul sufletului meu,\neu am nevoie necurmată\nsă simt că-mi ești aci mereu\nsă-Ți simt iubirea Ta și grija\nși mîngîierea pas cu pas,\ncăci eu întreg sînt Tu Isuse,\nnimic din mine n-a rămas.\n"
}