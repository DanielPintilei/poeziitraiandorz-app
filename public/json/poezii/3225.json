{
"t" : "O, cît de mult plătește El",
"d" : "",
"s" : "O, cît de mult plătește El,\npe-o dragoste curată,\nnu-s bogății de nici un fel\natîtea-n lumea toată\ncu ce s-ar măsura un ceas\ndin sfînta Lui trăire,\nla sînul Lui, cu scumpu-I glas,\nsub dulcea Lui privire?...\n\nCe poate fi mai scump atît\ncît Jertfa Crucii Sale,\nși harul Lui mai nalt decît\ntoți munții de greșale,\nși frumusețea de aici\nși cea din Veșnicie,\n- și toate-toate cîte-Ți dă\npe-un dor curat, El ție.\n\nDă-I Lui, cu inimă cu tot,\niubirea ta fierbinte,\nși vei primi cît nici nu pot\nsă spună-n veci cuvinte\n- nu-s bogății de nici un fel\natîtea-n lumea toată,\ns-arate cît plătește El\npe-o lacrimă curată!\n"
}