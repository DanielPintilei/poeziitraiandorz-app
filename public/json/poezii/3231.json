{
"t" : "Vreți voi părinți?",
"d" : "",
"s" : "Vreți voi părinți să fie copiii voștri sfinți\n- scăldați-i nu în apă, ci-n lacrime fierbinți.\n\nHrăniți-i nu cu pîinea aceasta de pămînt,\nci cu puterea dulce a Sfîntului Cuvînt.\n\nVreți voi să vă asculte în totul și mereu,\n- dar ascultați voi oare așa de Dumnezeu?\n\nVreți voi ca ei să fie, copii ai firii noi?\n- dar viața voastră cum e și ce văd ei la voi?\n\nÎi vreți cu-mbrăcămintea smeriți și cumpătați?\nși cu umblări curate? - dar voi cum vă purtați?\n\nCînd voi umblați ca lumea și vă-mbrăcați așa,\n- voi veți purta osînda de creșterea lor rea!\n\nCădeți mai bine-n lacrimi, cu-amar și vă rugați\nsă vi se ierte vina - și viața v-o schimbați!\n\nAbia atunci vor crește și-ai voștri fii frumos\ncu sufletul și trupul, urmași ai lui Hristos!\n"
}