{
"t" : "Voi cei ce-ați ascultat",
"d" : "",
"s" : "Voi cei ce-ați ascultat Cuvîntul\ndin guri de sfinți și de martiri,\nvoi cei care-ați crescut cu pîinea\nunei cerești împărtășiri,\nvoi cei care-ați avut apostoli\ncu grai ceresc și umblet greu\n- voi veți avea mai mult ca alții\nsă dați răspuns lui Dumnezeu.\n\nVoi ați văzut ca nimeni alții\nce jertfe pentru voi s-au dat,\nvoi v-ați hrănit c-o mană sfîntă\ncum nimeni alții n-au gustat,\nvoi v-ați suit pe-așa Taboruri\ncum nimeni alții n-au ajuns\n- de-aceea voi veți da odată\nlui Dumnezeu un greu răspuns.\n\nCăci iată, voi plecați la alții\ncu mult mai napoiați ca voi,\nvoi puneți pe-alți hristoși în cinste\niar pe al vostru-L dați napoi\nvoi vă huliți părinții voștri\nși frații-i dezbinați mereu,\nși vă uniți cu prădătorii...\n- ce-I veți grăi lui Dumnezeu?...\n"
}