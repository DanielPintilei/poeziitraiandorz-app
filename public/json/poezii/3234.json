{
"t" : "De ce mai este despărțire?",
"d" : "",
"s" : "De ce mai este despărțire,\nși stări cu ochii-nlăcrimați\nși-mbrățișări sfîșietoare,\ncînd nu-i mai bine ca-ntre frați?\n\nCînd nu-s cîntări mai dragi niciunde\nnici rugăciune mai cu har,\n- de ce așa curînd trec toate\nși vine despărțirea iar?\n\nDe ce așa de lungă-i vremea\ncînd stăm departe și dorim,\nși-așa de scurtă-i clipa dulce\nce-o stăm atunci cînd ne-ntîlnim?\n\nAbia de ne privim prin lacrimi\nde cînd nu ne-am putut vedea,\nabia ne-mbrățișăm - și vine,\no altă despărțire grea!\n\n... O, despărțire, de ce oare,\nmai trebuie și tu să fii\nde ce plătim cu-atîtea lacrimi\na noastre scurte bucurii?\n\nDe ce sînt oare-atîtea piedici\nși despărțire între noi?\n- cînd va fi oare Întîlnirea\nsă nu mai mergem înapoi?...\n"
}