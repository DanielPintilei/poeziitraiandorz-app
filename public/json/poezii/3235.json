{
"t" : "Isus, numai iubirea mea",
"d" : "",
"s" : "Isus, numai iubirea mea\nstă-n Casa Ta și plînge\nnu-i nimeni în genunchi cu ea,\nea singură se frînge.\n\nDeparte unde ochii săi\nprivesc printre suspine,\npeste atîția munți și văi\nTe văd numai pe Tine.\n\nÎnconjurată numa-n dor\niubirea mea fierbinte,\nașteaptă Scump Mîntuitor,\na Tale dulci Cuvinte.\n\nVin Ochii Tăi, simt Fața Ta\nalăturea-mpreună,\ndar gura Ta de ce nu vrea\nnici un cuvînt să-mi spună?\n\nO, spune-mi numai un cuvînt\ncăci inima-nsetează\nși este ceasul nostru sfînt\nsă-ngenunchem de-amiază.\n\nIubitul meu, în Casa Ta\nstă inima-mi și plînge\nvino-n genunchi la dreapta mea\nșoptește-mi și mă strînge!\n"
}