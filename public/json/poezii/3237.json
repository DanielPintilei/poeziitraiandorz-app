{
"t" : "Din Duhul Tău iubit Isus",
"d" : "",
"s" : "Din Duhul Tău iubit Isus,\nam tot ce port în mine,\ntot ce cuvînt frumos am spus\ntot ce pe-al Tău altar am pus,\ntot ce iubirii i-am adus\n- e numai de la Tine,\ne numai de la Tine.\n\nNimic nu s-ar fi-ales în veac\nși nici s-ar ști de mine,\nnimic n-aș fi știut să fac\nnici să vorbesc și nici să tac\nși-aș fi murit pe veci sărac\n- Isuse, fără Tine\nIsuse, fără Tine...\n\nO, voi cîți sînteți ispitiți\nsă mă vorbiți de bine,\nnu vă-nșelați, tot ce primiți\ne numai de la El, să știți,\npe mine-un rob să mă priviți,\nnimic n-am de la mine\nnimic n-am de la mine.\n\nTot ce cuvînt frumos am spus,\ntot ce-i curat și bine,\ntot ce iubirii i-am adus,\ntot ce pe-altarul sfînt am pus\nslăvească-L numai pe Isus,\ncăci totu-i de la Sine\no, numai de la Sine!\n"
}