{
"t" : "Eu am văzut",
"d" : "",
"s" : "Eu am văzut că Tu iubești Isuse,\nși-atunci am vrut așa să fac și eu,\ndar nici nu știu cînd dragostea Ta puse,\npecetea ei pe legămîntul meu.\n\nEu am văzut cît suferi Tu Isuse,\ncînd templul Tău cel sfînt e profanat\nși-am vrut să lupt să-nfrunt dureri nespuse\ndar să nu las ce-ai Tăi au adunat.\n\nEu am văzut că Tu rămîi Isuse,\nstatornic legămîntului făcut,\nși-atunci am vrut ca jertfele aduse\nsă fie-n veci așa ca la-nceput.\n\nO, fă să văd în veci așa Isuse,\nca să-Ți urmez în tot la fel și eu\niar roadele tăcute și supuse\nsă le plătească numai Dumnezeu.\n"
}