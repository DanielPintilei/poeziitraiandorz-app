{
"t" : "Doamne, toate cîte-mi dai",
"d" : "",
"s" : "Doamne, toate cîte-mi dai\ndacă vrei poți să le iai,\nnumai dragostea să-mi lași\nînsoțindu-mi orice pași\nluminîndu-mi orice zări\nfericindu-mi orice stări\ncăci dacă mi-o lași pe ea,\nn-am pe lume ce mai vrea.\n\nDoamne, iată tot ce-mi ceri\nieie-mi-se orice averi\nieie-mi-se în lume tot\nfără orice-avere pot\nnumai fără una nu\nasta ești Isuse, Tu,\ncînd ești Tu averea mea\nn-am pe lume ce mai vrea.\n\nNumai chipul de copil\nTe rog Doamne lasă-mi-l\nsă pot trece neoprit\npragul cerului dorit\nși s-ajung în cel de Sus,\npe genunchii lui Isus\nși cît vecii vor ținea\nn-am în ceruri ce mai vrea!...\n"
}