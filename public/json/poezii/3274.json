{
"t" : "N-aveți voi loc",
"d" : "",
"s" : "N-aveți voi loc pentru Isus,\ncă-n suflet altceva v-ați pus,\n- v-ați pus comori ce v-adunați,\nși idolii ce-i adorați\nși umbletul după minciuni,\nnimicuri și deșertăciuni,\n- acestea-n suflet vi le-ați pus\nși n-aveți loc pentru Isus.\n\nDar ce veți face-n ceasul greu\n- voi, fără Dumnezeu?\n\nVoi n-aveți timp pentru Hristos,\ncă-l pierdeți fără de folos,\n- vă pierdeți timpul lenevind\nsau petrecînd și flecărind,\nsau alergînd după averi,\ndupă păcate și plăceri\n- sau tot ce-i josnic și scîrbos\nși n-aveți timp pentru Hristos.\n\nDar veți avea odată loc,\npentru suspin - cînd veți fi-n foc,\ncînd veți vedea cum v-a mințit,\npăcatul care l-ați iubit,\n- și timp odat-o să găsiți\nsă plîngeți și să vă căiți\ncînd veți vedea cum v-a-nșelat\npăcatul care l-ați căutat!\n"
}