{
"t" : "Cînd ai s-ajungi",
"d" : "",
"s" : "Cînd ai s-ajungi hotarul acestei scurte vieți,\nce-aștepți să vezi nainte, pe unde o s-o iai?\n- Te-așteaptă desfătarea cereștii Dimineți\nsau noaptea fioroasă a veșnicului vai?\n\nCînd ai s-ajungi la Poarta Acelui Tainic Zid,\nde după care nimeni napoi n-a mai venit,\nce oare o să-ți spună, acei care deschid,\n- vei fi străin acolo, sau un copil dorit?\n\nCînd ai s-ajungi în Fața Acelui ce va sta\npe Tronul Judecății Măreț și-nfricoșat,\nla dreapta, sau la stînga, vei ști că-i partea ta,\n- cu cei ce-au stat cu Domnul, sau cei ce L-au lăsat?\n\nÎmpacă-te de-acuma cu-al Domnului Cuvînt,\ncît ești cu El pe cale spre-al vieții scurt hotar,\nascultă-L și-mplinește-L cu gîndul cel mai sfînt,\nc-o clipă după moarte, pe veci va fi-n zadar!\n"
}