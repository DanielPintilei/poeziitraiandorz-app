{
"t" : "Doamne, ce să fac?",
"d" : "",
"s" : "Doamne, ce să fac în fața\ncui tot spun, și tot nu vrea,\n- să mai lupt cînd mă urăște,\nsau să-l las pe calea rea?\n\nAș vorbi, - și n-am cuvinte\naș tăcea - și iar nu pot,\ncum să spun cînd calcă totul,\ncum să tac cînd pierde tot?\n\nDoamne, n-am păcat eu oare\ncă tot spun Cuvîntul Sfînt\nunora ce ani de zile\nÎl tot calcă pe pămînt?\n\nDar dac-aș tăcea n-am oare\nmai păcat că-i las și tac,\ncă lăsați fără mustrare\nși mai multe rele fac?\n\nDoamne-nvață-mă ce cale\nsă mai știu să folosesc\nnici vorbind să fac greșale\nnici tăcînd să mai greșesc.\n\nCăci și vorba și tăcerea\nparcă-i tot la fel de rea,\npentru cel ce-l vezi că piere,\nși-i tot spui - și el nu vrea!\n"
}