{
"t" : "Ne-am încrezut în Tine",
"d" : "",
"s" : "Ne-am încrezut în Tine,\nIsuse Preaiubit\nprin flăcări ne-a fost drumul\niar Tu ne-ai izbăvit,\nprin valuri ne-a fost lupta,\nși prin pustiu cumplit,\ncu urlete de fiare,\n- dar Tu le-ai biruit.\n\nNe-am încrezut în Tine,\nși Tu ne-ai ajutat,\nîn marea Ta Lucrare,\nTu harnici ne-ai purtat,\nsămînța Ta cea bună,\nprin noi ai semănat,\nși-azi mii de lanuri albe\nse coc spre secerat.\n\nNe-am încrezut în Tine,\nși Tu ne răsplătești\nde fiecare dată\ncu bucurii cerești,\ndin fiece-ncercare,\nmai tari ne izbăvești,\n- Isuse, ce puternic\nMîntuitor ne ești!\n"
}