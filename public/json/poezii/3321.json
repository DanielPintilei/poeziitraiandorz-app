{
"t" : "N-ai somn în noaptea asta",
"d" : "",
"s" : "N-ai somn în noaptea asta\n- ce bine e că n-ai,\nsă poți s-asculți odată\nal conștiinței grai\nși geamătul ce strigă\ndin fundul ei cel greu,\ncă tu te duci spre moarte\nvrăjmaș cu Dumnezeu.\n\nO, fă să-ți tacă toate,\nlumeștile dorințe\nși-ascultă-ți numai glasul\nzdrobitei conștiințe,\nurmează numa-ndemnul\ndin geamătul ei greu,\n- căci iată mergi spre moarte\nvrăjmaș cu Dumnezeu.\n\nRidică-te din patul\nîn care te mai zbați,\ncazi în genunchi și strigă,\ncu ochii-nlăcrimați,\n- Hristos să te salveze\ndin tot păcatu-ți greu,\nsă nu te duci în moarte\nvrăjmaș cu Dumnezeu!\n"
}