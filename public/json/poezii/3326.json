{
"t" : "Te-nspăimînți de boală?",
"d" : "",
"s" : "Te-nspăimînți de boală\nși-ai vrea să fugi de ea,\n- dar de păcat nu tremuri\nși plata lui cea grea?\ncăci boala e urmarea\npăcatului făcut,\nde el te înspăimîntă,\ne și mai de temut!\n\nDe moarte te cutremuri\nși Veșnicia ei?\n- dar de păcat te teme\nși plata ce-ai să-i iei!\ncăci moartea e urmarea\npăcatului făcut,\npe el să cauți a-l șterge\nde peste-al tău trecut.\n\nHristos, numai El Singur,\nte poate ajuta,\ndoar Sîngele Lui poate\npăcatul a-ți ierta,\ncînd Îi primești iertarea\nse face-n veci senin,\n- și-n boala ta și-n moarte\nprin El îți afli-alin.\n"
}