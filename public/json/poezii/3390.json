{
"t" : "Noi știm că și Mîntuitorul",
"d" : "",
"s" : "Noi știm că și Mîntuitorul\nîn lume dacă a venit\na fost bătut, scuipat în Față\nși cu tîlharii răstignit.\n\nIsus, Izvorul Mîntuirii\npentru iubire Întrupat,\niubea pe toți, dar ura lumii\nL-a omorît crucificat.\n\nDin suferința Crucii Sale,\na spus la cei ce-L vor urma\nsă nu se teamă dacă-n lume\nnecazuri și ei vor avea.\n\nCă El va fi cu ei oriunde\nși le va sta în ajutor,\nde-atunci oricine crede-ntrînsul\nprin El sfîrșește-nvingător.\n\nFerice-n veci de cel ce crede\nși luptă pînă la sfîrșit,\nel va primi răsplată locul\ncel minunat și strălucit...\n"
}