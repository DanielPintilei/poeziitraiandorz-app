{
"t" : "Din mii de inimi",
"d" : "- după Ioan 16, 33 -",
"s" : "Din mii de inimi fericite\nun cîntec nou a izbucnit\ndin nou Isus Biruitorul\na înviat, a biruit.\n\nSlăvit să fii o Domnul nostru\ndin toată inima-Ți cîntăm\nce fericiți sîntem că iarăși\nCuvîntul Tău Îl ascultăm!\n\nNe-a fost împrăștiat furtuna,\natîți din noi s-au rătăcit,\nmulți și-au pierdut credincioșia\npe drumul greu și chinuit.\n\nCe fericiți eram odată\nși cîte biruințe-aveam\ncînd Tu mergeai în fruntea noastră\niar noi cu-n suflet Te urmam!\n\nPrin cîte lupte și învingeri\natîta vreme ne-ai condus\ncînd nu voiam să știm de nimeni\ndecît de Tine, Scump Isus.\n\nDar azi ești iar în fruntea noastră\nBiruitor și Strălucit\nsă-nsuflețești din nou la luptă\npoporul trist și obosit.\n\nUn clocot izbucnește-n inimi:\n- venim, Isuse, Te-ascultăm\nde Tine-am însetat, pe Tine\nvrem ne-ncetat să Te urmăm.\n\nAdună-ne din nou în juru-Ți,\nne umple iar din nou cu har\nși du-ne-n marea Biruință\nce-ncheie ultimul calvar.\n\n"
}