{
"t" : "Șuierînd a jale, vîntul",
"d" : "",
"s" : "Șuierînd a jale, vîntul\nzboară singur prin livadă,\nplîng în urma lui cireșii\nlacrimi albe de zăpadă.\n\nSe-ncovoaie trist, castanul\npeste banca cea pustie\nunde odihnea odată\ndusa mea copilărie.\n\nMai trăiește-n săpătură\npe speteaza ei un Nume\nNumele Tău scris Isuse\npînă n-am plecat în lume...\n\nLemnul e-nvechit de vreme\niar pe scîndura crăpată,\nca-ntr-o taină se mai vede\nNumele săpat odată.\n\n- Doamne, oare nu-i asemeni\nși-a mea inimă, pe care\nNumele Tău Sfînt, odată\nera scris cu-nflăcărare?\n\nCînd Te-ntorci să vezi Isuse\nlocul Tău plăcut, odată\noare nu-Ți vezi cu tristețe\ndragostea înstrăinată?\n\n- Doamne, sapă mai puternic\nal Tău Nume peste mine,\nsă nu-L poată șterge nimeni\nîn orice necaz m-ar ține!\n"
}