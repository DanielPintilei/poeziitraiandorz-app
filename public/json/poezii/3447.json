{
"t" : "O, vino Scump Isuse",
"d" : "",
"s" : "O, vino Scump Isuse-n viața\nacelor care zac pierduți,\n- din deznădejde și păcate\nsă se ridice, - să-i ajuți!\n\nIsuse, binecuvîntatul\nIzvor al harului Divin,\nTe cheamă cei din deznădejde\nsă-i scapi și să le dai alin.\n\nO, vino să aduci odihna\nla cei cu duhul ostenit,\nce stau sub greutatea crucii\ncu sufletul adînc zdrobit.\n\nO, vino Tu și-adu putere\nacelor care nu mai pot,\nîmbărbătează-i să mai poată\nsă-și suie drumul crucii tot.\n\nO, vino și adu lumină\npe calea celor înnoptați,\nce nu știu unde să mai meargă\nde-atîtea ispitiri chemați.\n\nO, vino adă-Ți bucuria\nîn sufletele care plîng,\nce sub poverile durerii\nsau ale dragostei se frîng...\n"
}