{
"t" : "Isuse-ai Tăi sîntem",
"d" : "",
"s" : "Isuse-ai Tăi sîntem, din clipa\ncînd ne-am predat cu legămînt\nde-atuncea, Tu ne ești Stăpînul\nși Dumnezeul nostru Sfînt.\n\nTu ne-ai răscumpărat din mîna\nvrăjmașului ce ne robea,\nTu Scump Isus ne-ai dat iertarea\nși viața veșnică cu ea.\n\nAi Tăi sîntem pe veci Isuse\ncu-al Tău Sfînt Sînge ne-ai plătit\nca să ne faci pe totdeauna\nun neam ales și preaiubit.\n\nAi Tăi sîntem, ai Tăi Isuse\nși-a noastre inimi vor cînta\neternul imn al mîntuirii\ncă ne-ai salvat prin moartea Ta.\n\nAi Tăi sîntem - și niciodată\nnu va putea nici un păcat\nși nici un rău, să mai despartă\nce Dumnezeu a-mpreunat.\n\nAi Tăi sîntem - și pentru viață\nși pentru moarte - hotărît,\no, fă s-arate Veșnicia\nIsus, că Te-am iubit atît...\n"
}