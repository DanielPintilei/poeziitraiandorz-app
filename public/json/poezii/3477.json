{
"t" : "Fericire minunată",
"d" : "",
"s" : "Fericire minunată\nsă fii binecuvîntată\ncă te-ai îndurat de mine\nși m-ai înfiat în tine\nși-ai făcut să-ți fiu copil\nCerul promițîndu-mi-l!\n\nCînd era mai greu odată\nbiata viața mea-ncercată\ntu cerească fericire\nmi-ai dat sfînta mîntuire\nși din locul cel de chin\nmi-ai făcut un rai senin.\n\nScumpa lui Isus iertare\ntu mi-ai dat răscumpărare,\nc-aș striga la lumea-ntreagă\ncît mi-e viața azi de dragă\nși de tot ce mi-e ușor\nnumai ție-ți sînt dator.\n\nFericire-a lui Hristos\ntu-mi faci totul luminos\n- toți cei ce m-aud, să vină\nsă te ia și ei deplină\ndin a Domnului iubire\nfericire, fericire.\n"
}