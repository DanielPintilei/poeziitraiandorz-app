{
"t" : "Tu omule ce-ți faci",
"d" : "",
"s" : "Tu omule ce-ți faci palate\nstrîngînd comori de bani și aur\nviața numa-n desfătare\nși numa-n cîntec să-ți petreci,\no, adă-ți omule aminte\ncă-n ieslea vitelor din staur\nStăpînul, Făcătorul lumii,\nNăscutu-S-a pe paie reci!\n\nTu omule ce-aduni în lume\nși cauți doar bani și bogăție\nca zilele să-ți fie albe\nși anii pururea senini,\ngîndește la Stăpînul Vieții\ncare-a trăit în sărăcie\ncum patul Lui a fost pe Cruce,\ncununa Lui a fost din spini.\n\nTu omule ce cauți gunoaie\ncu ochii plini de para urii,\nși-alergi după deșertăciune -\nce gol și sec vei merge-odată!\nde nu cauți azi să-ți strîngi comoară\nacolo unde n-o iau furii\nîn foc vei arde pe vecie\nși tu și avuția-ți toată!\n"
}