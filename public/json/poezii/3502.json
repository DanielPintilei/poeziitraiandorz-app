{
"t" : "O, deșertăciune-s toate",
"d" : "",
"s" : "O, deșertăciune-s toate\nce după moarte nu rămîn\na lor cuprinderi vinovate\nvor arde ca o gheață-n sîn.\n\nPăreri și amăgire-s toate\nce vezi cu ochii cei de lut\ndin lupta lumii zbuciumate\nte duci mai gol cum te-ai născut.\n\nCe goană după vînt sînt toate\nnecontenitele-alergări\ntot ce cuprinzi sînt necurmate\nprilejuri noi de-ndurerări.\n\nDe cîte-ți legi iubirea, toate\ncînd pleci zdrobesc adîncul tău\nchiar ce-ai mai drag pe lume, poate\nsă-ți facă cel mai mare rău.\n\nO, dacă vezi ce vis sînt toate\nși-n ce deșertăciune-apun\ndezleagă-te de tot ce poate\ns-ajungă-n orice clipă scrum.\n\nȘi caută mai presus de toate\navutul cel mai prețios\nizvorul vieții nesecate\ncomoara veșnică: Hristos!\n"
}