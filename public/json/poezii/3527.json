{
"t" : "Cu cît mai strîns",
"d" : "",
"s" : "Cu cît mai strîns te ții de Domnul\ncu-atît te rupi de toți cei răi,\ncu cît ți-s mai străini străinii\ncu-atît mai frați ți-s frații tăi.\n\nCu cît mai drept ții calea bună\nte-ndepărtezi de calea rea\ncu cît mai dragi ți-s alte case\nți-e mai urît de casa ta.\n\nCu cît ți-e mai noptat pămîntul\ncu-atît ți-e cerul mai senin\ncu cît mai mult gîndești la alții\nprivești la tine mai puțin.\n\nCu cît te poți smeri mai tare\nși poți din dreptul tău să lași\ncu-atîta-ți pregătești cu fapta\nmai vrednici și mai buni urmași.\n\nCu cît mai sfînt trăiești Cuvîntul\ncu cît te rogi mai credincios\ncu cît iubești mai dulce frații\nești mai aproape de Hristos!\n"
}