{
"t" : "Ce minunat ești în lumina",
"d" : "",
"s" : "Ce minunat ești în lumina\ncerească-n care ni Te-arați\ncînd fericit răsfrîngi iubirea\nprin ochii cei mai preacurați.\n\nCe minunat ești în tăcerea\nde după-al rugăciunii har\ncînd tot cuprinsul se-nveșmîntă\ncu-al cerurilor nehotar.\n\nCe minunat ești pretutindeni\nprin raze și-armonii plutind\ncînd a iubirii Tale unde\nca-n mii de brațe ne cuprind.\n\nCe minunat ești în fiorul\nce-n inimă-l simțim la fel\ncînd nu știm dacă-n noi e cerul\nsau dacă noi sîntem în el.\n\nCe minunat poți fi pe toate\ncărările ce-n noi pătrunzi\ndar ce-ntuneric e-n preamulta\nlumină-n care ni Te-ascunzi.\n"
}