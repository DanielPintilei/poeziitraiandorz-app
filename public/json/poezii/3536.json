{
"t" : "De dragoste și milă are",
"d" : "",
"s" : "De dragoste și milă are\nnevoie orișice flămînd\nacela care nu iubește\nnu-i frate-adevărat nicicînd.\n\nDe dragoste și milă are\nnevoie-un om, oricine-ar fi\nnu pot fi buni părinți vreodată\naceia ce nu pot iubi.\n\nDe dragoste și milă are\nnevoie tot ce-i viitor\nde nu poți să iubești puternic\nsă nu te faci învățător.\n\nDe dragoste și milă are\nnevoie orice duh sărac\nacei ce nu pot să iubească\npăstori să nu se facă-n veac.\n\nDe dragoste și milă are\nnevoie orice păcătos\ncei ce nu pot să se jertfească\nsă nu vorbească de Hristos!\n"
}