{
"t" : "Tu Cel al cărui Nume",
"d" : "",
"s" : "Tu Cel al cărui Nume e Negrăit și Sfînt\na cărui mîntuire e-un veșnic legămînt\na cărui părtășie e liniște și cînt\na cărui promisiune e-un tare crezămînt\na cărui tinerețe e-un tot mai nou avînt\na cărui ascultare e rai și lărgămînt\n- Tu Zorii și Apusul a toate cîte sînt\neternă slavă Ție\nIdee și Cuvînt!\nTu Cel a cărui Față e soare luminat\nal cărui mers și zîmbet e vînt înmiresmat\nal cărui glas e miere cu cît e mai gustat\nal cărui jug e-odihnă cu cît e mai purtat\n- Pămîntului un soare Tu-l faci îndestulat\ndar cerurilor nopții străluci nenumărat\nTu Taina și-nțelesul a tot ce-i minunat\nÎnaltul și Adîncul\nfii binecuvîntat!\n"
}