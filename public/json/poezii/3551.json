{
"t" : "A fost cîndva o Veșnicie",
"d" : "",
"s" : "A fost cîndva o Veșnicie\nîn care toate cîte sînt\nerau în Tine, iar Tu-n Tatăl\nIdee-ntîi, - apoi Cuvînt.\n\n... Tu Cel ce-acum, oriunde-n toate\nești Viață, Sîmbure și Miez\nFiință, Suflet și Mișcare\n- Întreg, niciunde nu Te vezi!\n\nPrin Tine stă, prin Tine suie\nlumina-ntregului pătruns\nTu care ne dezvălui totul\nne ești mereu Cel mai Ascuns.\n\nTu Cel ce, cît Te-aflăm mai dulce,\nești mai dorit și mai cîntat, - \ncu cît mai mult ne-apropii totul\nne pari mereu mai depărtat.\n\n... Va fi cîndva o Veșnicie\ncînd iar vei strînge cîte sînt\nîn Tine-întîi, apoi în Tatăl\n- Ideea de după Cuvînt!...\n"
}