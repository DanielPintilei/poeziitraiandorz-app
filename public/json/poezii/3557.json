{
"t" : "Tu ai făcut spre sete",
"d" : "",
"s" : "Tu ai făcut spre sete apa\nși-n dar ai dat-o tuturor\ndar dacă eu nu beau dintr-însa\natunci nu-i pagubă că mor.\n\nTu ai făcut spre hrană pîinea\nși-o dai prin muncă orișicui\ndar dacă eu n-o am din lene\nnu-i pagubă că mor flămînd.\n\nTu ai făcut spre bucurie\nsă am frați dragi, la ei să vin\ndar dacă-i las și merg la alții\nnu-i pagubă că mor străin.\n\nTu ai făcut spre mîntuire\natîta har să am crezînd\ndar dacă eu nu cred iubirii\nnu-i pagubă că mor plîngînd.\n\nTu ai făcut spre-un veșnic bine\ntot cerul Tău și mi l-ai vrut\ndar dacă eu Îți lepăd harul\nnu-i pagubă că mor pierdut.\n"
}