{
"t" : "Eu sînt un strop",
"d" : "",
"s" : "Eu sînt un strop din unda Ta,\nIzvor desăvîrșit de Viață,\nși toată strălucirea mea\nmi-e revărsată de-a Ta Față.\n\nEu sînt un psalm din corul Tău\nde negrăită armonie,\ntot ce-i Dumnezeiesc al său\nse datorește numai Ție.\n\nȘi-o iotă din Cuvîntul Sfînt\nsuit cu trudnică trăire\nspre slava unei legămînt\ndus doar cu moartea la-mplinire.\n\nȘi-o rază din lumina Ta\ncăzută-o clipă peste-o tină,\ntot ce-i ceresc și sfînt în ea\ne numai partea Ta divină.\n\nȘi-un picur din al Tău Ocean\nși-un rod al rugăciunii Tale\nși-un rob ce urcă an de an\nspre slava datoriei sale.\n\nȘi tot ce-am vrednic și frumos\ne numai cazna spre mai bine\nși lupta grea cu tot ce-i jos\nsă nu-mi ia fața de la Tine!\n"
}