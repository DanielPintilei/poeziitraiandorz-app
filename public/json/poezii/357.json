{
"t" : "Izvor slăvit",
"d" : "- după Psalm 84, 6 -",
"s" : "Izvor slăvit țîșnit din lupte\nde-adînc dinspre părinți sărmani,\nai curs cu jertfe ne-ntrerupte\nprin răzvrătiri și bolovani.\n\nTu n-ai aflat croită Calea\nci singur ai trudit ne-nfrînt\nși îndelung să cureți Valea\npe care-a curs Trecutul Sfînt.\n\nDorim cu unde-mbelșugate\nîn cîntec clar să curgi frumos\numplînd cîmpii nemăsurate\ncu dulce rod pentru Hristos.\n\nÎn Ziua Lui cea strălucită\ncînd va veni, mărit, Isus\ncu toată slujba ta-mplinită\nsă mergi la slava lui de Sus.\n\nFerice de cei ce-și pun tăria în Tine, în a căror inimă locuiește încrederea.\nCînd străbat aceștia Valea Plîngerii, o prefac într-un loc plin de izvoare și ploaia timpurie o acopere cu binecuvîntări.\n\n"
}