{
"t" : "Mai trecător e chipul lumii",
"d" : "",
"s" : "Mai trecător e chipul lumii\ndecît un nor ușor în soare\no clipă-l vezi scăldat în raze\niar după-o altă clipă moare.\n\nMai trecătoare-i tinerețea\nca floarea cea de primăvară\no clipă-o ai, un vînt s-abate\nnepăsător o ia și-o zboară.\nMai trecătoare-i slava lumii\nca fulgul cel căzut în mînă\nun soare mai călduț o arde\nun vînt mai tărișor o mînă.\n\nMai trecător e-avutul lumii\nca paiul dus de vijelie\na fost, - s-a dus, iar peste-o clipă\na cui ajunge, cine știe.\n\nSă nu-ți legi inima de ele\ncrezîndu-le că-n veci vor ține\ncăci vîntul care ți le-aduce\nle ia mai grabnic de la tine.\n\nCi cît le ai le dă pe-altarul\niubirii lui Hristos curate\ncă-n veșnicie-ți vor fi-ntoarse\nnebănuit mai minunate!\n"
}