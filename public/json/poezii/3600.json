{
"t" : "Dacă nu-i acuma",
"d" : "",
"s" : "Dacă nu-i acuma vremea\nsă-ți speli sufletul plîngînd\nși să-ți mîntui veșnicia\natunci cînd e, spune cînd?\nDacă nu vii azi la Domnul\nunde-ai să te poți ascunde\nmîine, de a Lui osîndă\nspune unde, unde, unde?\n\nDacă nu-i așa-ndreptarea\nsă se vadă c-ai alt drum\nalte vorbe și-alte fapte -\natunci cum e, spune cum?\nDe nu pe Hristos Îl cauți\nsă Se-ndure El de tine\ncine crezi c-o să se-ndure\nspune cine, cine, cine?\n\nDe nu Domnului dai slavă\nși nu cauți să fii al Lui,\ncui dai sufletul din tine\nspune cui, o spune cui?\n- O, cît se mai poate, vino,\nai această grijă numa’\nși cît te mai cheamă Tatăl\nvin-acuma, vin-acuma!\n"
}