{
"t" : "Stăruiește, rabdă, luptă...",
"d" : "",
"s" : "Stăruiește, rabdă, luptă\ncalea-i grea, vrăjmașii-s mulți\nn-asculta chemarea lenei\nești pierdut dac-o asculți.\n\nNu-nceta, nu sta, nu pierde\ntimpu-i scump, să nu-ntîrzii\nnu cum ești acum te uită\nci cum trebuia să fii.\n\nAră, seamănă, plivește\ncîmpu-i mult, plugari puțini\nca s-aduni odată veșnic\nseamănă cu pumnii plini.\n\nNu e zi, nu-i ceas, nu-i clipă\nsă nu ai din cer vreun har\nnici cuvînt, nici pas, nici lacrimi\nnu-ți vor rămînea-n zadar.\n"
}