{
"t" : "Nu alunga pe nimeni",
"d" : "",
"s" : "Nu alunga pe nimeni\ndin ușa ta nicicînd\nai fost și tu vreodată\nsau ai să fii, flămînd.\nNici nu-ți închide mîna\nspre-un semen zdrențuit\nai fost și tu vreodată\nsau ai să fii, lipsit.\n\nNici nu mustra pe nimeni\nnecruțător pe drum\nși tu-ai greșit vreodată\nsau mai greșești și-acum.\n\nNu judeca pe altul\nprea aspru, ci tăcut\ngîndește și tu cîte\npăcate ai făcut.\n\nCăci cum ești tu spre alții\nașa va fi mereu\ncu milă sau cu-asprime\nspre tine Dumnezeu.\n"
}