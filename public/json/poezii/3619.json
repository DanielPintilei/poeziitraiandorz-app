{
"t" : "Ce sîntem noi Doamne?",
"d" : "",
"s" : "Ce sîntem noi Doamne? - umbră și părere\nun suspin de-o clipă iar apoi tăcere\nce curînd ne crește și ne ia pămîntul\nizvorîm cu apa și plecăm cu vîntul.\n\nCe lăsăm noi Doamne la plecarea noastră\ndin taina cea neagră spre taina albastră?\nvrednică-i de voia și zările Tale\ndoar urma luminii pe-a dragostei cale.\n\nCe luăm noi Doamne din visul opririi?\n- doar sfînta cenușă jertfită iubirii\ncereasca mireasmă ce-am ars rugăciunii\nși roua de aur din ochii minunii.\n\nCe ținem noi Doamne al nostru-n vecie?\n- doar ce dăm acuma la alții și Ție\ndoar dulcea tăcere sfințită-n suspine\ndoar ceasul de taină trăit lîngă Tine.\n"
}