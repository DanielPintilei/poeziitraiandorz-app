{
"t" : "Cel care-a plătit vieții",
"d" : "",
"s" : "Cel care-a plătit vieții\nprețul cel mai scump și greu\nva culege cel mai dulce\nadevăr din Dumnezeu.\n\nCel care-a răbdat a vieții\nnedreptate mai tăcut\nmoșteni-va-n veșnicie\ncel mai minunat avut.\n\nCel ce și-a-mplinit a vieții\ndatorie mai cinstit\nva purta pe frunte veșnic\nnimbul cel mai strălucit.\n\nCel care-a iertat a vieții\njosnicie mai deplin\nse va bucura de cerul\ncel mai nalt și mai senin.\nCel care-a-ndurat a vieții\nrăstignire mai smerit\nva-nvia purtînd în slavă\nchipul cel mai fericit.\n\nCel care-a cîntat a vieții\nbucurie mai frumos\nva rămîne-n veșnicie\ncel mai una cu Hristos!\n"
}