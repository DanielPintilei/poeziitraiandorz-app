{
"t" : "Nu-i spre fericire calea",
"d" : "",
"s" : "Nu-i spre fericire calea\npresărată prea cu flori,\nca să poți culege una\nsîngeri greu de multe ori.\n\nNu-s pe drumul cunoștinței\npomi cu roadele prea jos,\nca s-ajungi la cîte una\nsui adesea prea spinos.\n\nNu-i pe-ogorul mîntuirii\ngrîul răsărit prea des,\ncîtă muncă și sudoare\nca să vezi un snop cules!\n\nNu-s în slujba curăției\nprea mulți lucrători cu har,\nca să poată-alege unul\ncîtă cernere și jar!\n\nSpre-mpăcarea conștiinței\nnu-i drum scurt și nici ușor\ndar odat-ajuns acolo\nce-orizont odihnitor!\n\n- Suflete, oricîte jertfe\nți s-ar cere ne-ndoios\nînmiit mai mult e harul\nrăsplătirii lui Hristos!\n"
}