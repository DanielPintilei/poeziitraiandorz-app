{
"t" : "Ispita îți întinde...",
"d" : "",
"s" : "Ispita îți întinde paharul otrăvit\ntu dacă-l iei, știindu-l, nu meriți osîndit?\n\nMustrări de conștiință venite prea tîrziu\nnu-s oare rugi amare strigate în pustiu?\n\nÎn goana dup-a lumii plăcere și păcat\nnu-i oare-ascuns suspinul cel veșnic și-nfocat?\n\nÎn ziua azi pierdută, în harul cel respins\nnu-i viermele cel veșnic și focul cel nestins?\n\nÎn semenul pe care îl rîzi și-ți pare rău\nnu-i oare-un fiu al Celui ce spui că-I Tatăl tău?\n\nNu-i oare nebunie să mergi spre iad și-un pas\ncînd nu știi pîn-acolo cît pic ți-a mai rămas?\n\nNu-i oare cel mai mare păcat și rău cînd știi\ncă-ntîrzierea-i moarte... și totuși să-ntîrzii?\n"
}