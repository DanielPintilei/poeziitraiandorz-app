{
"t" : "Tu cel ce stingi lumina",
"d" : "",
"s" : "Tu cel ce stingi lumina din ochii cei curați\ncurînd vei arde veșnic sub munții desfrînați.\n\nTu cel ce pui pe alții la chin și suferinți\ncurînd vei ști ce-s veșnic scrîșnirile de dinți.\n\nTu cel ce-ntinzi la alții paharul cu venin\ncurînd vei bea osînda și tu din el din plin.\n\nTu cel ce-nșeli credința în cel nevinovat\ncurînd vei ști că tu ești pe veci cel înșelat.\n\nTu cel ce minți iubirea și vinzi pe Dumnezeu\ncurînd plăti-vei veșnic cu prețul cel mai greu.\n\nVoi toți cei beți de ură, de sînge și măriri\ncurînd veți ști ce-i chinul eternei ispășiri.\n\nVeți ști cine-I Acela pe care L-ați străpuns\nveți ști că de Dreptate nimic nu este-ascuns!\n"
}