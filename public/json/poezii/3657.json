{
"t" : "Oricîți ani de lacrimi",
"d" : "",
"s" : "Oricîți ani de lacrimi cere-o slujbă mare\norice frig și tremur cere-o primăvară\norice cale aspră cere-o Sărbătoare\nmerită, plătește! - Nici un rău nu-ți pară.\n\nOrice sîngerare cere-o mîntuire\norice înfrînare cere-o taină rară\norice așteptare cere-a ta-mplinire\nmerită, așteaptă! - Nici un rău nu-ți pară.\n\nOrice drum îți cere culmea însorită\norice înfrînare veșnica-ți comoară\npacea conștiinței cît ți-ar fi plătită\nmerită, plătește! - Nici un rău nu-ți pară.\n\nOrice suferință să mai dai iubirii\norice chin slujirea lui Hristos mai ceară\norice jertfă-ar cere slava mîntuirii\nmerită, jertfește! - Nici un rău nu-ți pară.\n"
}