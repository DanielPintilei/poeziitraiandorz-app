{
"t" : "Ce rușinați se vor întoarce",
"d" : "",
"s" : "Ce rușinați se vor întoarce\ncîndva din fața lui Isus\naceia ce decît cununa\nau pus gunoiul mai presus.\nCe deznădăjduiți pleca-vor\ncîndva din fața lui Hristos\nacei ce-au pus a Crucii slavă\nca slava lumii - mai prejos.\n\nCît de zdrobiți vor merge-odată\nîn chinul cel etern și greu\ncei ce-au iubit deșertăciunea\nmai mult decît pe Dumnezeu.\nCe-amar vor plînge-odată veșnic\norice prilej ce l-au avut\nacei ce-au fost atît de-aproape\nde Dumnezeu, - dar le-au pierdut.\n\nSă nu fii între cei ce-odată\nvor plînge-amar trecutul lor\nci vino azi predă-ți viața\nPreascumpului Mîntuitor.\nPrin legămîntul Jertfei Sale\nadevărat și credincios\nte va sfinți pe veci lumina\nîmbrățișării lui Hristos.\n"
}