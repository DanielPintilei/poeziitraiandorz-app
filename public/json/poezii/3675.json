{
"t" : "De vrei s-ajungi stăpînul",
"d" : "",
"s" : "De vrei s-ajungi stăpînul\ncereștilor comori\nsfințește-ți ce dai morții\nnainte ca să mori\nde vrei să guști din vinul\ncereștilor iubiri\nsfințește-ți orice clipă\nde gînduri și trăiri.\nDe vrei s-aprinzi puternic\ncereștile văpăi\nsfințește-ți părtășia\nde har cu frații tăi\nde vrei s-atingi nălțimea\ncereștilor minuni\nsfințește-te-n răpirea\ndivinei rugăciuni.\n\nDe vrei să ai lumină\nspre cîte trec și vin\nsfințește-n curăție\nvestirea ta deplin\nde vrei să știi ce-i raiul\natins de-aici de jos\nsfințește-n întregime\nființa ta-n Hristos.\n"
}