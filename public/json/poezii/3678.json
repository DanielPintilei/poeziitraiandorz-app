{
"t" : "Nu te lăsa furat",
"d" : "",
"s" : "Nu te lăsa furat de vreme\ncînd viața trece-așa de-n zbor\nnu zăbovi și nu te teme\nspre-a împlini ce ești dator.\n\nOrice cărare pare cruntă\nși grea-nspre Adevăr acum\ncă mii de piedici te frămîntă\ncînd ai pornit spre sfîntul drum.\n\nȘi nu-i de-ajuns numai putere\ntrupească să răzbați spre Țel\nnebănuit mai mult se cere\niubirea inimii spre el.\n\nDe nu-ți înflăcărezi voința\nluptînd, răzbind și re-ncepînd\nte va ucide necredința\ncu cei ce-au disperat urcînd.\n\nNu-ți pierde timpul scump pe care\nîl ai ca toate mai de preț\nnu-ți da pe flori înșelătoare\ncununa veșnicei vieți.\n\nCăci de te lași furat de vreme\nva trece viața ca un zbor\nși vei tot sta, te vei tot teme\nși-n veci nu faci ce ești dator.\n"
}