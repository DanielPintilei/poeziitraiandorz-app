{
"t" : "Scurt și mărginit",
"d" : "",
"s" : "Scurt și mărginit e timpul\ncare ți s-a dat aici\nnu ți-l risipi în lene\nnu ți-l pierde-n lucruri mici.\n\nScurt și mărginit e locul\ncare-l poți cuprinde-acum\nnu ți-l socoti statornic\nnu ți-l crede fără drum.\nCi te vezi cum ești: o umbră\no părere, un străin\nești și tu la fel cu-aceia\nce se duc și nu mai vin.\n\nPentru-o clipă de credință\npoți scăpa de-un veșnic jar\nprintr-un strop de pocăință\nde-o vecie de amar.\n\nTimpul tău cel scurt va trece\nși de nu vrei azi să vii\nmîine vei vedea ce-amare-s\nlacrimile prea tîrzii.\n\nMîine vei vedea, dar mîine\ne-n zadar orice suspin\nai să mergi pe veci cu-aceia\nce se duc și nu mai vin!\n"
}