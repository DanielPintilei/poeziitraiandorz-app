{
"t" : "De nu poți face-atîta",
"d" : "",
"s" : "De nu poți face-atîta astăzi\ncît ai dori să faci, de bine,\nnu-ți pierde rîvna nici nădejdea\nmai spre Hristos privirea ține.\n\nDe nu poți face-atîta astăzi\ncît cere dragostea curată\nsă nu te lași, ci-a ta credință\nmai spre Hristos ți-o nalță toată.\n\nDe nu poți face-atîta astăzi\ncît înfrînarea vrea să-ți ceară\nnu dispera, - c-o nouă rîvnă\nmai spre Hristos te nalță iară.\n\nDe nu poți face-atîta astăzi\ncît duhul rugăciunii spune,\nnu obosi, nu sta, ci-n luptă\nmai spre Hristos nădejdea-ți pune.\n\nDe nu poți face-atîta astăzi\ncît vrei să faci pentru sfințire\nsă nu-ncetezi ci ține-ntruna\nmai spre Hristos a ta trăire.\n\nCăci dacă nu-ncetezi, ci zilnic\nmai spre Hristos ți-nalți ființa\najungi o zi cînd vezi cu lacrimi\ncă El ți-a ascultat dorința.\n"
}