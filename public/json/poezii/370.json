{
"t" : "Sabie cerească",
"d" : "- după Efeseni 6, 17 -",
"s" : "Sabie cerească înălțată drept\nadevăr puternic, clar și înțelept\nhotărîre sfîntă spusă îndrăzneț\npentru moștenirea veșnicei vieți.\n\nAceasta fie Oastea Sa\nși Domnul e slujit de ea\nviața ei este Hristos\nEl Țelul ei cel luminos.\n\nPropovăduirea Sfîntului Cuvînt\nluptă și-apărare de-un curaj ne-nfrînt\nînfruntarea vie față de cel rău\npentru Cauza Crucii și Cuvîntul Său.\n\nStai în veghe sfîntă totdeauna treaz\nbrațul tău să fie pururea viteaz\nmijlocul să-ți fie pururea încins\nși statornicia dreaptă de ne-nvins.\n\nNici o tînguire, nici un pas napoi\nnici o șovăire cînd e lupta-n toi\npîn-la biruință luptă glorios\nsabie vitează-n slujba lui Hristos!\n\n"
}