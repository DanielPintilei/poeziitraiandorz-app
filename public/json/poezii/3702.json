{
"t" : "Ascultă cînd Hristos",
"d" : "",
"s" : "Ascultă cînd Hristos te cheamă\nchiar dacă-ți pare-acuma greu\nde-asculți, curînd îți vei da seamă\ncum se va ușura mereu.\n\nCînd simți că inima-ți slăbește\nși pașii-ți tremură urcînd\nprivește la Hristos, privește\nși roagă-te cu foc crezînd.\n\nCu cît te sui lăsînd în urmă\npăcatul, - mai ușor te sui\nsimțind că tot mai slab te scurmă\nispita și chemarea lui.\n\nO, vino cînd Hristos te cheamă\npe urma Lui încrezător\nsimți-vei mai puțină teamă\ncu orice pas sui mai ușor.\n\nCurînd ajungi apoi și starea\nde har înalt și fericit\nsă vezi c-ai isprăvit cărarea\nși răul a rămas zdrobit.\n\nCe plin de fericire-odată\nîn Cer cînta-I-vei necurmat\ncă-n sfîntă calea Lui curată\nși tu-ai pornit cînd te-a chemat.\n"
}