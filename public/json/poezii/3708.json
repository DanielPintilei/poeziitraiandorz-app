{
"t" : "O, Nume Sfînt...",
"d" : "",
"s" : "O, Nume Sfînt ce și-n cuvinte\nși în tăcere Te ador\nde Tine-s pline-a mele cînturi\nși-n forma lor și-n miezul lor\nde Tine-i plină și-a mea minte\nși inima pînă-n străfund\nde Tine plină mi-e ființa\nși-n ce m-arat și-n ce m-ascund.\n\nDe-aceea după ani de lacrimi\naleg tot suferința Ta\nși pînă-n veci de-ar fi asemeni\neu nu m-aș despărți de ea.\n\nDe Tine mi-am legat viața\nși soarta-ntreagă pe pămînt\nde Tine sufăr și mă bucur\nde Tine lăcrimez și cînt\nde Tine-alături port ocara\nacum cînd ești batjocorit\ndisprețuiesc orice mărire\npe lîngă-al Tău calvar slăvit.\n\nDe Tine-alături merg Isuse\noricît va ține-al Tău calvar\nmi-e mai de-ajuns ca orice plată\nal suferinței Tale har\nde mii de ori mai fericită-i\nocara Ta cu Tine-n rînd\nca libertatea fără Tine\nși rîsul cînd Tu gemi urcînd...\n"
}