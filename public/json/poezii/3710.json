{
"t" : "Coboară ziua...",
"d" : "",
"s" : "Coboară ziua-nspre-asfințit\nca viața-n bătrînețe\nlumina-i trece liniștit\nspre-o altă tinerețe.\n\nCrezînd aceleiași porunci\nce le-a-ntocmit cărare\ntrec toate-urmînd mereu de-atunci\neterna ascultare.\n\nNici unele nu stau din drum\nnici nu se-abat din cale\nci toate țin ca-ntîi și-acum\nporunca Voii Sale.\n\nUrmează după noapte zi\nși iarnă după vară\nmerg toate-toate cum ar fi\nîntîia zi și seară...\n\n... Învață-mă firesc amurg\neternele povețe\nprin care zilele să-mi scurg\nspre-o altă tinerețe.\n\nȘi cînd c-un ultim asfințit\nviața mea-nceta-va\nsă-i moștenesc desăvîrșit\nnemaiapusă slava.\n"
}