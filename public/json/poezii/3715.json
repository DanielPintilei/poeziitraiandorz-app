{
"t" : "Ai fost dator...",
"d" : "",
"s" : "Ai fost dator recunoștința\nde-atîta har cît ți s-a dat\nai fost dator - dar cîtă vreme\ntu n-ai plătit ce-ai datorat!\n\nAi fost dator să-ți ții cuvîntul\nși legămîntul ce l-ai pus\ncă vei sluji luptînd statornic\nîn Oastea Domnului Isus.\n\nAi fost dator s-asculți de-aceia\nce te-au crescut și ajutat\nsă nu calci sfatul și-ndrumarea\nci să le ții cu gînd curat.\n\nAi fost dator cerînd iertare\nsă-ndrepți tot răul ce-ai făcut\nși să urmezi statornic calea\ncum te-ai legat de la-nceput.\n\nAi fost dator atît de multe\nși-n veci vei fi mereu dator\niubirii și iertării Crucii\nPreabunului Mîntuitor...\n\n- Dar conștiința datoriei\nde ți-o ucizi cu vreun păcat\nîn iad va învia, arzînd-o\ntot ce nu dai - și-ai datorat!\n"
}