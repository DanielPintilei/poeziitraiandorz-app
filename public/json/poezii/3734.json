{
"t" : "Mor și averile pe lume",
"d" : "",
"s" : "Mor și averile pe lume\ncum mor sărmanii lor stăpîni\nnumai osînda lor, sau plata\nnu mor ca ieri, nici azi, nici mîni’.\n\nMor și iubirile și ura\nnumai acei ce le-au purtat\nnu mor, - ci-n viața cealaltă\nculeg în veci ce-au semănat.\n\nMor chiar și pietrele, de vreme\nsau de izbiri cum moare tot\nnimic nu poate-nvinge moartea\ndoar faptele credinței pot.\n\nMor toate-aici, căci roabe morții\nsînt toate cîte s-au născut\ncăci moartea-i ușa care duce\nspre-un Dincolo necunoscut.\n\nMor bucuriile ispitei\nmor laudele lumii, mor\nStăpînii, Vecii și Tiranii\n- căci moartea-i plata tuturor.\n\nMor toți, urmînd un drum de groază\nspre-un loc de moarte-ntunecat...\n- Numai Hristos viiază veșnic\npe-aceia care L-au urmat!\n"
}