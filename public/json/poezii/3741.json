{
"t" : "Doamne, ce frumos era",
"d" : "",
"s" : "Doamne, ce frumos era\ncînd pe-ntinsa Ta Lucrare\npe cît țara cuprindea\ntot poporul Tău avea\no iubire și-o cîntare!\n\nDoamne, ce frumoși pot fi\nși acum și-ntotdeauna\ncei ce pot mereu iubi\nși se pot mereu smeri\nși pot fi în toate una.\n\nDoamne, ce frumos e-atunci\ncînd avem o-nvățătură\nși-n unirea sfintei munci\nținem sfintele porunci\nc-o iubire și-o căldură.\n\nDoamne, ce frumos ar fi\ndac-am fi ca înainte\ndacă gîndul s-ar sfinți\ninimile s-ar smeri\nși-ar fi-o dragoste fierbinte.\n\n... Doamne, fă-ne iar să fim\ncum ne-au fost părinții, - una\ncu-o credință să vestim\ncu-o nădejde să muncim\nși-o iubire-ntotdeauna!\n"
}