{
"t" : "În Ziua Bucuriei - 2",
"d" : "",
"s" : "În Ziua Bucuriei, să ne-amintim de ceasul\ncînd Iuda se dusese să-și facă slujba rea,\ncum Domnu-mbărbătează pe ucenici cu glasul\nde-ndemn și rugăciune, - să calce-n urma Sa.\n\nDoamne, Te rugăm,\nfă să Te urmăm\n- orice-ar fi să pătimim\nnumai să ne mîntuim.\n\nEl n-a ascuns ce cruce aveau și-ai Lui să poarte\nîn lume, cît Cuvîntul Cel Sfînt Îl vor vesti,\ncă vor răbda și patimi și prigoniri și moarte\n- dar Cerul și pămîntul în veci îi vor cinsti!\n\nVom plînge-atunci o clipă, iar lumea va petrece,\ndar marea noastră jale se va preface-n cînt,\nHristos veni-va iarăși - și-n veci nu vor mai trece\nnici noile Lui Ceruri nici Noul Lui Pămînt!\n"
}