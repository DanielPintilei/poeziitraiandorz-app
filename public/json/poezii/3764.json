{
"t" : "Și-n Ziua Bucuriei - 4",
"d" : "",
"s" : "Și-n Ziua Bucuriei\nsă ne-amintim Grădina\nîn care Domnul nostru\nS-a dus, cu-ai Săi, noptînd\nrugîndu-i să vegheze,\nspre-a nu-i înfrînge tina\nchemîndu-i să se roage,\nspre-a nu cădea, - luptînd.\n\nÎnvață-ne Isuse\nsă ne rugăm mereu,\nși să veghem, - să nu cădem\ncînd ceasul va fi greu!\n\nCe lupta-a rugăciunii\na fost în Ghețimanii\nce-amar era paharul\nce trebuia băut,\nce-nverșunați de ură\nse-apropiau dușmanii\nși ce-adormiți de jale\napostolii-au căzut!\n\nCe grea-i Părinte noaptea\nsingurătății-amare,\ncînd rău-i mai puternic\niar binele-i mai slab,\ntrimite-i întărire\nSfînt Tată-n încercare\nși fă-I-o mai ușoară\nși treci-o mai degrab!\n"
}