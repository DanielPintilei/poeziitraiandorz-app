{
"t" : "Și-n Ziua Bucuriei - 7",
"d" : "",
"s" : "Și-n Ziua Bucuriei\nsă ne-ațintim tot gîndul\nmereu privind pe Domnul\nîn mîna celor răi,\nsă-I pătrundem răbdarea\nși să-nvățăm văzîndu-L\ncum să-L urmăm în toate\nde vrem să fim ai Săi!\n\nIsuse, Te-adorăm (bis)\nși vrem să Te urmăm\noricît ne-ar prigoni cei răi\ncăci vrem să fim ai Tăi (bis).\n\nCaiafa-și pune-aprozii\nsă-I tragă palme grele\nPilat își pune-ostașii\nsă-L scuipe-n voia lor,\nde haine să-L dezbrace,\nsă-L bată cu nuiele\nși-apoi să-I dea cununa\nde chin îngrozitor.\n\nO, Dumnezeu Puternic,\nce negrăit de Mare\nești Tu în clipa asta\ntăcînd și suferind,\nnu s-a văzut vreodată\ncît în a Ta răbdare\nce mare-a fost și Prețul\nși Harul Tău - plătind!\n"
}