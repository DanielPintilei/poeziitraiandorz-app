{
"t" : "Har ceresc, condu-mă Tu",
"d" : "",
"s" : "Har ceresc, condu-mă Tu\nnumai spre iubire,\nce să fac și ce să nu\nea să-mi dea de știre,\nce să țin și ce să las\nca să mă învețe,\nzi cu zi și ceas cu ceas\nvreau a ei povețe!\n\nApa Ta mi-o vreau izvor,\nFața Ta-mi vreau soare,\npe aripa Ta să zbor\nfloare după floare,\nplînsul Tău în ochi mi-l vreau\nleagăn Sînu-Ți dulce,\nduhul numai Ție-mi dau\nseara să se culce.\n\nVino Doamne, numai Tu\nși mă-ndrumă bine\nce e vrednic și ce nu\neu să-mi știu reține,\n- tot ce-i drept și luminos\nazi și-n veșnicie,\nHar ceresc al lui Hristos,\nnumai Tu-mi spui mie!\n"
}