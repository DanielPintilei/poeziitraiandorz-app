{
"t" : "Iată Săptămîna Mare...",
"d" : "",
"s" : "Iată Săptămîna Mare, haideți să ne-mbrățișăm,\nhaideți să lăsăm dreptatea care credem c-o avem,\nhaideți să luăm iubirea ce se pare c-am uitat,\nhaideți să ne dăm iertarea cu sărut adevărat.\n\nTrebuia demult să ținem seama de Cuvîntul spus,\nsă vedem ispititorul cum l-a biruit Isus,\nsă-nțelegem că ispita cea mai grea e cea din Rai,\nși că cel mai greu te lepezi de dreptatea care-o ai.\n\nEste Săptămîna Mare, iată este Sfîntul Post,\nhaideți în genunchi cu toții, să uităm de tot ce-a fost,\nsă ne-ntindem mîna păcii și sărutul iubitor,\nsă iertăm, pentru-Nviere, toți și toate tuturor.\n\nVine Marea Înviere, vine Paștele - Hristos,\nsă-L întîmpinăm cu suflet primenit și credincios,\nsă ne înnoim ființa, din străfunduri și deplin\nsă intrăm în Sărbătoare, oameni noi, cu chip divin...\n"
}