{
"t" : "Nu te duce singur...",
"d" : "",
"s" : "Nu te duce singur frate\nniciodată nicăieri,\nviața ta-n singurătate\ne-n primejdii și-n dureri.\n\nNu-ți lăsa nicicînd\nal credinței rînd\ncredincios rămîi (bis)\ndragostei dintîi (bis).\n\nNu te duce fără frații\ndin credința ta dintîi\ncît de buni să fie alții\ntu cu frații tăi rămîi.\n\nNu te duce fără neamul\ncel din care ești născut,\ncît de tare fie ramul\npiere făr-al crengii scut.\n\nCît de mare-i suferința,\n- tu de-ai tăi să nu te lași,\nnu te rupe de credința\nsfinților înaintași.\n\nNu te duce niciodată\nnicăieri fără Hristos,\ncă sfîrșești pe calea lată\nși-n pierzarea cea de jos.\n\nCi rămîi pe totdeauna\nlîngă Domnul și cu-ai Săi,\ncea mai scumpă e cununa\nîmpletită cu-alor tăi!\n"
}