{
"t" : "Bine-ai venit!",
"d" : "",
"s" : "Bine-ai venit în casa mea\nlumină minunată\na Feței Celui Preaiubit\nde inima mea toată!\nAșează-te la masa mea\ncu mii de roade sfinte\nși bea din vinul cel mai scump\ncu dragoste fierbinte.\n\nBine-ai venit în drumul meu\ncîntare mult-dorită,\nde-atîta noapte așteptam\nivirea ta-nsorită\nașează-mi peste toamna mea\nfrumoasa-ți primăvară\ncu florile ce n-au putut\npîn-astăzi să-mi răsară.\n\nBine-ați venit în jurul meu\ndragi îngeri ai blîndeții\nveniți de-mi umpleți cu-armonii\nivirea Dimineții\nsă-mi ningă peste Cel Iubit\ntoți crinii alba floare,\nsă-L copleșim cu-a noastre dulci\nCîntări Nemuritoare...\n"
}