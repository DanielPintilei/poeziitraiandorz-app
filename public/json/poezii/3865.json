{
"t" : "Vine noaptea!",
"d" : "",
"s" : "Vine noaptea, vine Moartea\nși tu ești pe cale,\nunde-au oare să se culce\ntemerile tale?\ncine-o să-ți deschidă ție\nCasa de Primire\ncînd tu n-ai pe nimeni-nimeni\nsă-i fi dat iubire?\nVine iarna, vine-nghețul\nși tu ești afară,\nunde-o să se încălzească\nviața ta amară,\ncine-o să-ți arate milă\ncînd va fi să-nghețe\ncînd tu n-ai avut pe nimeni\nsă-i arați blîndețe?\n\nVine Moartea, vine noaptea\nși tu n-ai iertare,\ncui o să te rogi în clipa\ncea-nspăimîntătoare?\ncine-o să te mîntuiască\nîn a ta căință\ncînd tu n-ai acum spre Domnul\nnici o pocăință?...\n"
}