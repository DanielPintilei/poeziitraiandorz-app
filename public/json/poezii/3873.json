{
"t" : "Apleacă-Te-nspre mine",
"d" : "",
"s" : "Aplecată-nspre mine\ncînd numa-n semn șoptesc\nacele trei cuvinte:\nIsuse, Te iubesc!\nnu vreau s-audă nimeni\nce numai Ție-Ți spun,\ncăci vreau să-Ți dau iubirea\ncu tot ce-n ea-i mai bun!\n\nIubit-am Libertatea\nca pe-un avut ceresc,\ndar iată pentru Tine\nIsuse, - mi-o jertfesc!\nIubit-am Frumusețea\nca toate mai presus,\ndar iată, pentru Tine\neu mi-o jertfesc Isus!\n\nIubit-am Voioșia\nși Cîntecul frumos,\ndar iată, Ție toate\nȚi le-am adus prinos!\n- Tu mi le-ntorci pe toate\ncu un prisos ceresc\nspunîndu-mi tot asemeni:\n- da - și Eu te iubesc!\n"
}