{
"t" : "Tu Veșnicule Tînăr...",
"d" : "",
"s" : "Tu, Veșnicule Tînăr, Isuse Preafrumos,\nTu mă iubești pe mine, un mic și-un păcătos,\nTu, Preaiubitul Dulce al Slăvilor Cerești\nTu mă iubești pe mine,\n- Tu spui că mă iubești?...\n\nO, cum să-Ți răsplătesc\nși cît să Te iubesc,\ncă de-aș plăti pîn-am să mor\ntot sînt și sînt dator, dator...\n\nTu, Cel spre care toate frumsețile se-atrag,\nTu, Cel pe care roua Te-ar săruta cu drag,\nTu, Cel cu Chip de Soare și nimb de curcubeu,\nTu, mă iubești pe mine?\n- Tu-mi spui: - iubitul Meu?\n\nTu, Cel ce-mi stai alături, la dreapta cînd mă-nchin\npe lacrimile mele, îmi pui sărut divin,\nTu, Cel ce-mi știi și gîndul, cînd Ochii Ți-i privesc\n- știi cele două vorbe ce nici nu le șoptesc...\n\nO, Dragostea mea sfîntă, Iubitule Frumos,\nce fericiți Ți-s Ochii cînd mă privești în jos,\nTe văd - și nu mă satur de Chipul Tău nicicînd,\nca îngerii ce zboară în jurul Tău cîntînd...\n"
}