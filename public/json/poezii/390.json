{
"t" : "Nimeni altul decît Domnul",
"d" : "- după Psalm 90, 1 -",
"s" : "Nimeni altul decît Domnul\nn-a putut să dea scăpare\nla ai Săi în încercare\nși-n necazul lor cel mare.\n\nNimeni altul, nimeni altul\nnimeni altul n-a putut\nsă ne fie-n grea urgie\nsteag și sabie și scut.\n\nCînd s-au năpustit vrăjmașii\nplini de ură și cruzime\nnici un loc de izbăvire\npentru-ai Lui n-a fost la nime.\n\nN-a fost nimeni să-i audă\nși să-i scape-n încercare\nnici s-aline chinul crîncen\nnici să-nfrunte valul tare.\n\nNumai Domnul ne-a fost sprijin\nnumai Lui să-I dăm mărire\npentru marea și slăvita\nși deplina-I izbăvire.\n\n"
}