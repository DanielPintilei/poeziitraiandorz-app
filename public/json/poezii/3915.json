{
"t" : "Doamne, Dumnezeul nostru Mare",
"d" : "",
"s" : "Doamne, Dumnezeul nostru\nMare de nebănuit,\nnoi numai minuni Îți cerem\nTu minuni ne-ai dăruit\nnoi n-am mers pe căi ușoare\nci-am mers numai printre lei,\ndacă nu făceai minunea,\n- noi ce-am fi-nsemnat la ei?\n\nTe slăvim (bis) - mereu - Mare Dumnezeu,\ncă numai minunea Ta\nne-a făcut - ne-a făcut - așa.\n\nTot ce-a fost în viața noastră\na fost neobișnuit\nmunți din cei mai nalți din lume\npeste noi s-au năpustit\nmări din cele mai cumplite,\nfoc din cel mai nemilos,\ntoate ne-au lovit, - și totuși,\ncum ne-a izbăvit Hristos!\n\nDoamne, Dumnezeul nostru, - \nnu mai sînt alți muritori,\nsă le fi făcut cît nouă\nca să-Ți fim așa datori...\nDe n-ai fi fost Tu Isuse,\nlîngă noi, prin ce-am trecut,\nn-am fi mai scăpat nici unul\nde demult ne-am fi pierdut!\n"
}