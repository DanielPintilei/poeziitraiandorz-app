{
"t" : "Întoarce-mă Doamne",
"d" : "",
"s" : "Întoarce-mă Doamne de unde-am plecat\ncăci iată-aduc verde ce-adus-am uscat,\nfă-mi zare mai albă și cer mai senin\ncăci pîn-la izbîndă, - un pas e - și vin.\n\nDeschide-mi Stăpîne intrarea de har\ncăci rodu-i strîns dulce din locul amar,\nși pîn-la pășirea pe pragul înalt\nmai am doar o treaptă - mai trebuie-un salt.\n\nMă lasă Isuse - de unde m-am dus\nsă-mi scapete noaptea în soarele sus,\nsfîrșească-se lucrul în timpul rămas\nși pîn-la odihnă - mai fie-mi un ceas.\n\nPrimește-mă Doamne în casa ce-mi dai\ncă alb îmi e părul odată bălai,\nși-aproape-i de capăt războiul purtat\nmai am spre izbîndă o luptă de dat.\n\nAșteaptă-mă Doamne o clipă - și vin\no lacrimă încă - și vasul mi-e plin,\no brazdă am încă - și grîul e strîns\niar pîn-la Cîntare - o clipă de plîns.\n"
}