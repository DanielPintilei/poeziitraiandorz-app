{
"t" : "Căldărarul",
"d" : "- după 2 Tim. 4, 17 -",
"s" : "Ți-ard ca două palme pe-un obraz curat\nurmele și fapta veșnic osîndită!\n- tu te-ai dus în flăcări, dar al tău păcat\na rămas eternă pată și ispită.\n\nSuflet mic, dar pururi ros de patimi mari\nom al tulburării nesătul de rele,\ngură de balaur, frate de tîlhari,\nmergi pe veci cu soții vinei tale rele!\n\nPieri răufăcătorul sfîntului trimis,\nbîrfitorul celui care-ți face bine,\n- locul tău e pururi veșnicul abis\nla un loc cu-acela ce-a făcut ca tine.\n\n"
}