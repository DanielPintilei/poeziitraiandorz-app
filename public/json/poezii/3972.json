{
"t" : "Mi s-a părut ușor Isuse",
"d" : "",
"s" : "Mi s-a părut ușor Isuse să-mi ierți cînd eu păcătuiam\no dată de-mi ceream iertare, Tu mi-o dădeai, nu mă-ndoiam\n- dar azi cînd trebuie iertarea ca eu s-o dau cui sînt dator\ncu ce durere văd Isuse, că nu-i ușor, că nu-i ușor!\n\nMi s-a părut ușor Isuse s-acoperi rătăcirea mea\no dată de-Ți ceream aceasta, - cît de ușor mi se părea\ndar azi cînd mi se cere mie s-acopăr lucruri ce mă dor\nce-amarnic recunosc Isuse, că nu-i ușor, că nu-i ușor.\n\nMi s-a părut ușor Isuse să mergi cu mine și apoi\ncînd îmi uitasem legămîntul și mi-l călcasem în noroi\ndar azi cînd mi se cere mie să uit ce nu pot pînă mor\ncunosc cu inima zdrobită că nu-i ușor, că nu-i ușor.\n\nO Dumnezeul meu ai milă ori fă să plec\nori fă să pot\ndă-mi ajutorul și puterea ce duce pîn-la urmă tot\ncînd inima mi-e ruptă-n două și partea mea\nși partea lor\nsă nu-mi cer moartea ci viața că nu-i ușor, că nu-i ușor...\n"
}