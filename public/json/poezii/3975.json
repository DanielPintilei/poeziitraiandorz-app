{
"t" : "Iubirea mea Isuse era",
"d" : "",
"s" : "Iubirea mea Isuse era atît de sus\ncă soarele ei dulce părea că n-are-apus\ncă cerul ei cel tînăr pe veci va fi așa\n- de ce-a putut o clipă să-i fie-atît de grea?\n\nCe scump e vasul unic cît este-ntreg și sfînt\ndar ce preț să mai aibă cînd zace spart și frînt?\nprivești amar la cioburi cu sufletul zdrobit\n- de ce-a putut o clipă să-i pună-așa sfîrșit?\n\nCe plin mi-era seninul de aur străveziu\ncînd dulce Porumbelul venea în zbor zglobiu\npurtînd frunzuța verde spre unde-L așteptam\n- de ce-a putut pe-o clipă să piardă sfîntul ram?\n\nO, zbor frumos, cum oare te-ai frînt de-odată-așa,\no, tînără Lumină, ce-i noaptea asta grea,\no, unică Iubire de ce te-am prăbușit?\n- mai vindecă-le-odată Cuvîntule Dorit!\n"
}