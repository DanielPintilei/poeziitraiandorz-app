{
"t" : "Unde să-mi mai aflu?",
"d" : "",
"s" : "Unde să-mi mai aflu oare\nun alt Dumnezeu și cer\ndacă-mi leapăd pe Cel Unul\n- pentru astea cîte pier?\nUnde să-mi mai aflu oare\nun Mîntuitor la fel\nca Hristosul meu Cel Dulce\ndacă nu rămîn cu El?\n\nDoamne, nu lăsa, nu lăsa\nsă-mi despart iubirea mea\nnici de Tine nici de-ai mei\nci să fiu pe veci cu ei.\n\nUnde să-mi mai aflu oare\nfrați ca frații mei dintîi\ndacă nu lupt pîn-la moarte\nîntre dînșii să rămîi?\nUnde să mai aflu oare\nun alt legămînt curat\nși-o mai sfîntă-ncredințare\ndacă astea mi-am călcat?\n\nUnde-o să mai aflu oare\ndragoste așa cu har\ncare-i numai una-n viață\ndacă-mi las acest altar?\nUnde-o să-mi mai aflu oare\naltă inimă și-alt drum\ndacă le-am avut pe-acestea\nși eu mi le-arunc în scrum!\n"
}