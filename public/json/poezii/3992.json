{
"t" : "Doamne, eu m-am vrut",
"d" : "",
"s" : "Doamne, eu m-am vrut cu Tine\npentru Veșnicia toată\nȚie-n flăcări și-n suspine\ninima Ți-am dat legată\nȚie Ți-am promis iubirea\ncum e-n viață numai una\nȚie Ți-am deschis-o toată\ne a Ta pe totdeauna.\n\nAl Tău Domnul meu\nvreau să fiu mereu\ncăci murind m-ai izbăvit\nDrag Isus Iubit...\n\nAnii tinereții mele\nmi i-am vrut legați de Tine\nși n-a fost pe lumea asta\nnimeni fericit ca mine\nrezemat pe sfîntu-Ți umăr\nȚi-am dat inima mea-ntruna\nde-nmiite ori spunîndu-Ți:\ne a Ta pe totdeauna!\n\nDumnezeul meu ai milă\nnu Te depărta de mine\nn-alunga a mea iubire\nlasă-mi-o să stea cu Tine\ncăci chiar de mi-ar arde lutul\nși m-ar bate-n veci furtuna\ndragostea-mi nemaischimbată\ne a Ta pe totdeauna.\n"
}