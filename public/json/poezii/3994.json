{
"t" : "Doamne, cum am îndrăznit?",
"d" : "",
"s" : "Doamne, cum am îndrăznit\nsă cad lîngă Tine\ncînd păcatul s-a-ncălzit\nmoleșit spre mine,\nDoamne, cum nu s-a deschis\nvatra să mă-nghită\ncînd în fața Ta am zis\nDA, - către ispită!...\n\nNu-mi știam păcatul meu\nieri făcut spre soare\nn-am căzut destul de greu\nieri spre sărbătoare?\n- trebuia și-un alt păcat\nsă-l fac și spre lună\nsă-mi calc și-al meu post curat\n- două, împreună?\n\nCum credeam că n-ai să vii\nchiar atunci la mine,\ncum credeam că n-ai să știi\nce fac lîngă Tine?\n- Doamne, cum nu s-a deschis\nnoaptea să mă-nghită\ncînd în fața Ta am zis\nDA, - către ispită!\n"
}