{
"t" : "Ce preț amar",
"d" : "",
"s" : "Ce preț amar cere-un păcat\nși dureros și-ndelungat\nși chiar și după ce l-ai dat\nîn veci nu-l simți deplin iertat.\n\nO har divin - o har divin\ndoar tu poți liniști deplin\nun plîns prea greu și-ndelungat\npentru-un păcat.\n\nCe greu e-un singur pas greșit\nși cît de-amar e ispășit\ncînd îți zdrobești ce-ai mai iubit\nși-n veci nu-l simți deplin plătit.\n\nCe treji se cere să veghem\ndin harul sfînt să nu cădem\ncăci cît am vrea să-l mai avem\nîn veci nu știm de-l mai putem.\n\nO Dumnezeule-ndurat\nce preț amar și-ndelungat\ntot dau și eu pentru-un păcat\nși tot nu-l simt deplin uitat.\n\nIsus, doar Tu mi-l poți spăla\nplătind cu Ispășirea Ta\najută-mi cînd mi-l vei ierta\nîn veci să nu mi-l pot uita!\n"
}