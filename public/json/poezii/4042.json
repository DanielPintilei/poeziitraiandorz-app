{
"t" : "De cîte ori Te văd",
"d" : "",
"s" : "De cîte ori Te văd mi-aduc\naminte legămîntul meu\nși pînă-n veci mă rog să-l duc\nmereu frumos lui Dumnezeu.\n\nȚine-mi neschimbat - Doamne ne-ncetat\nlegămîntul sfînt - pînă la mormînt.\n\nDe cîte ori mă-ntorc spre cer\nși-n fața Ta cu lacrimi vin\nnimic n-am Doamne-atît să-Ți cer\ncît legămîntul meu să-l țin.\n\nDe cîte ori citesc un rînd\ndin Cartea Sfintelor Porunci\nmă rog să pot să mor ținînd\nsfînt legămîntul meu de-atunci.\n\nDe cîte ori simt un fior\nispititor și vinovat\nmă rog mai bine fă să mor\ndecît să calc ce m-am legat.\n\nDe cîte ori privesc un foc\nfă Doamne să mă înspăimînt\nsă mă feresc de-al Morții Loc\nținîndu-mi legămîntul sfînt!\n"
}