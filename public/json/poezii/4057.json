{
"t" : "Ce repede trec toate",
"d" : "",
"s" : "Ce repede trec toate deșartele clipite\nce inima le cere și lumea le promite\ncu ce preț scump de jertfe le cumperi totdeauna\nși ce curînd cu tine nu mai rămîn nici una.\n\nO de-ai căuta (bis) și de-ai afla (bis)\nîn Domnul mîntuirea ta\nce strălucit (bis) și fericit (bis)\nar fi al tău sfîrșit...\n\nCe gust amar îți lasă frumoasele cuvinte\nprea repede călcate de fapta care minte\ncu ce nădejdi curate le sărutai odată\nși-acuma ce zdrobită ți-e inima-nșelată!\n\nCe gol pustiu rămîne în sufletul din care\ns-a prăbușit un munte și s-a-ngropat un soare\nce tîrg amar e-acela cînd dai iubirea sfîntă\npe una care-n lacrimi viața ți-o-nmormîntă.\n\nO, ochi ai mei, scăldați-mi credința-n orice pară\ndar nu lăsați s-o prindă înghețul ce-o omoară\no, inima mea arde-mi și te topește toată\ndar nu te mai desparte de Soare niciodată!\n"
}