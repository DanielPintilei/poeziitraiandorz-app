{
"t" : "Cînd anii trec",
"d" : "",
"s" : "Cînd anii trec ca norii și oamenii ca vîntul\nviața noastră curge cu timpul ce-l trăim\nși undeva în cale stă neștiut mormîntul\nși nimeni nu cunoaște în care țintirim.\n\nDoamne-n calea dreaptă\nminte înțeleaptă\ndă-ne să umblăm\nca în veșnicie - sfînta-mpărăție\ndulce s-o gustăm.\n\nCînd viața ni-e nainte ne pare-atît de lungă\ncă nu știm cum ar trece mai grabnic anii ei\ncînd viața ni-e în urmă am vrea să tot ne-ajungă\ndar nu ne mai ajunge - și-o plîngem singurei.\n\nCînd unicele lucruri le-avem cu-ndestulare\n- iubire, tinerețe și soț și legămînt -\nle risipim în patimi și-n rîs și-n nepăsare\n- cînd le-am pierdut, zadarnic le plîngem prețul sfînt.\n\nCînd anii trec ca norii și stările ca vîntul\no suflet scump, grijește-ți avutul cel sublim\noriunde mori, - iubirea s-o ții și legămîntul\nca să învii cu ele din orice țintirim!\n"
}