{
"t" : "Iubește-ți crucea ta",
"d" : "",
"s" : "Iubește-ți crucea ta și-o poartă\noricît de aspră ți-ar părea\ncăci și cea mai amară soartă\nodată ți-o-ndulcești cu ea.\n\nCînd va veni singurătatea\nși prea din greu ți-o vei purta\nca de-al soției sîn preadulce\nsă te-alipești de crucea ta.\n\nCînd cu puterile sleite\nnici s-o tîrăști n-ai mai putea\nprin cele mai de jos ispite\nvei merge sprijinit de ea.\n\nCînd se va năpusti furtuna\nși nici un scut nu vei avea\ncu-ncredere întotdeauna\nte poți adăposti sub ea.\n\nCînd vor veni prăpăstii multe\nși nici nu pod nu vei avea\nea peste ele-ți va fi punte\nși-ai să le treci ușor pe ea.\n\n... Cînd vei păși către cunună\nHristos, ieșind naintea ta\nva spune: - bine sluga bună,\nși-n schimbul crucii - ți-o va da!\n"
}