{
"t" : "În zadar străluce luna",
"d" : "",
"s" : "În zadar străluce luna pentru cine doarme dus\nîn zadar te duci să semeni dacă soarele-a apus\nîn zadar se află omul cînd e timpul prea tîrziu\n- și-n zadar cînți pocăință, la un capăt de sicriu.\n\nÎn zadar îți sună glasul către surdul înrăit\nîn zadar arați lumina către orbul cel voit\nîn zadar spui de iertare celor care n-o doresc\nși-n zadar arunci iubirea celor ce-o disprețuiesc.\n\nÎn zadar te crezi mai-mare cînd zidești pe ce-i nedrept\nvine repede și pumnul ce ți se va pune-n piept\nși-n zadar te crezi puternic împotriva lui Hristos\nchiar napoia ta-i acela ce-o să te trîntească jos.\n\nÎn zadar S-a dat pe Cruce Prețul Sîngelui Divin\npentru cei ce-L tot alungă, pentru cei ce tot nu vin\nși-n zadar vor plînge veșnic în Adînc cei ce-au ajuns\n- cui nu I-a răspuns la Domnul, nici El nu-i va da răspuns.\n"
}