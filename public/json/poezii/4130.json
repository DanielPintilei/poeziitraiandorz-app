{
"t" : "Cine s-a unit cu lumea umblă",
"d" : "",
"s" : "Cine s-a unit cu lumea\numblă despărțit de cer\nși ajunge-n închisoarea\nunde-i moartea temnicer\nNu te despărți de cer\nnu te despărți de cer\nsă n-ajungi cu cei ce pier\nnu te despărți, nu te despărți de cer.\n\nCine umblă cu păcatul\nmerge despărțit de har\npînă-n veșnica osîndă\nunde-i focul cel amar\nNu te despărți de har\nnu te despărți de har\nsă n-ajungi în focu-amar\nnu te despărți, nu te despărți de har.\n\nCine s-a unit cu frații\nse desparte de străin\nși-n viața lui se vede\nal iubirii rod divin\nNu te despărți de frați\nnu te despărți de frați\nsă fiți binecuvîntați\ncu-al iubirii, cu-al iubirii rod divin.\n\nCine e cu Domnul una\nse desparte de satan\nși va dobîndi cununa\nîn cerescul Canaan\nFii cu Domnul una\nfii cu Domnul una\nca să ai cununa\nîn cerescul, în cerescul Canaan!\n"
}