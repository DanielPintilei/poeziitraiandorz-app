{
"t" : "Mai înțelepți sînt",
"d" : "",
"s" : "Mai înțelepți sînt cei ce plîng\nde dor sau de durere\ndecît acei ce rîd acum\nde cîntec și plăcere.\n\nMai înțelepți sînt cei ce tac\nși rabdă și așteaptă\ncăci ei la Domnul au în veac\nrăsplata cea mai dreaptă.\n\nMai binecuvîntat e-acel\nce-și ară-n lacrimi glia\ndecît oricare - căci pe el\nl-așteaptă bucuria.\n\nMai binecuvîntat e-n veac\nîn slava cea divină\nacel ce-ajută pe sărac\nsă iasă la lumină.\n\nMai fericiți cei mici murind\npe căi nevinovate\ndecît cei mari și grași trăind\nîn pofte și-n păcate.\n\nAzi fericirea celor răi\ne vis și amăgire\ndar Domnul ține pentru-ai Săi\neterna strălucire.\n"
}