{
"t" : "Cel ce rîde",
"d" : "",
"s" : "Cel ce rîde este-adesea\nun nebun și un flecar\nși amar va plînge-odată\ndar va plînge în zadar.\n\nCel ce plînge se-ncunună\ncu-al durerii nimb divin\neste-o ramură de aur\norice ramură de spin.\n\nCel ce cîntă-și pregătește\nloc în corul cel de Sus\nîn cîntări nemuritoare\nva petrece cu Isus.\n\nCel ce lucră pentru Domnul\nîși gătește răsplătiri\ncum nu-i poate nici un soare\nsă le-ntoarcă străluciri.\n\nCel ce suferă cu Domnul\nare mai presus ca toți\ncele mai înalte haruri\ncare nici a ști nu poți.\n\nCei ce plîng și cred și cîntă\nvor fi-n cer strălucitori\ndar cîți sufăr pentru Domnul\n- și mai mult, - de mii de ori!\n"
}