{
"t" : "Să nu iei nimic",
"d" : "",
"s" : "Să nu iei nimic cu mîna\ncea cu care-ai dăruit\nce nu răsplătește nimeni\nva fi-n ceruri răsplătit.\n\nSă n-aștepți nimic în schimbul\nbinelui pe care-l faci\ncînd renunți la mulțumire\nun ceresc veșmînt îmbraci.\n\nSă nu iei nimic cu prețul\ninimii care-o iubești\nnici un aur - ca iubirea\nmai presus să nu privești.\n\nSă nu simți nimic mai tainic\nca al rugăciunii ceas\ncă nu-i fiu mai drag la Domnul\nca acel de ea atras.\n\nSă nu ai nimic mai dulce\nca a Domnului cîntări\nele dau iubirii tale\ncele mai divine stări.\n\nSă n-ai scump nimic ca Domnul\n- pentru El să dai oricît\nsă-L ai mai presus de toate\nși de mii de ori pe-atît!\n"
}