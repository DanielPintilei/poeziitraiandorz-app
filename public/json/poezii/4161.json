{
"t" : "Ia-mi Isus odată",
"d" : "",
"s" : "Ia-mi Isus odată stavila din cale\nși deschide-mi drumul către Locul Sfînt\nunde mă așteaptă rodul tainei Tale\nși nemuritorul nostru Legămînt.\n\nIa-mi Isus toți crinii cîntecelor mele\nși plăcut mi-i strînge lîngă Sînu-Ți drag\niar pe-a mele lacrimi lasă cer cu stele\nși pe-a mea cetate al Iubirii Steag.\n\nIa-mi Isus această inimă rănită\nși-o alină dulce cum știi numai Tu\ncă de pretutindeni s-a întors zdrobită\nnumai de la Tine și iubire - nu.\n\nIa-mi Isus lumina din această lume\ncînd i-nchizi fereastra unde-a ars deplin\nși așeaz-o dulce Dincolo, să-ndrume\nspre-alte Zări Cărarea Neamului divin.\n\nIa-mi Isus aceste taine chinuite\nși le-așează-n locul care mi-am ales\nîn lumina umbrei Patriei Dorite\nlîngă Sînul Unic care le-a-nțeles!\n"
}