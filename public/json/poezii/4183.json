{
"t" : "Mai arde ceva-n tine?",
"d" : "",
"s" : "Mai arde ceva-n tine\ndin ce-ai avut cîndva,\ndin prima ta credință\nmai ai acum ceva,\nori din a ta nădejde\nnu ai nici un îndemn\nși din iubirea-ți dulce\nn-a mai rămas, n-a mai rămas nici semn!\n\n... Ai fost copil odată\nși ce frumos era\nun rai și-o fericire\ntot jurul tău părea\niubeai - și numai îngeri\npe calea ta-ntîlneai\nerai și tu un înger\nși ce frumos și ce frumos erai!...\n\nMai poți din nou fi astfel\nprin nașterea de Sus\nmai poți afla frumsețea\nvieții în Isus\ndar numai să poți iarăși\navea ce-atunci aveai\nsă fii smerit și sincer\ncum de copil, cum de copil erai...\n"
}