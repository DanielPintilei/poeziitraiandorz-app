{
"t" : "Făclie pentru pașii mei",
"d" : "",
"s" : "Făclie pentru pașii mei\nlumină pe-a mea cale\nși candelă în noapte mi-e\nCuvîntul Cărții Tale.\n\nAjută-mi Doamne zi de zi\nneclătinat să pot păzi\ncu dragoste pîn-la mormînt\nCuvîntul Tău Cel Sfînt.\n\nPutere-n rugăciunea mea\nalinu-n plîns fierbinte\nși scutul meu e-n lupta grea\nCuvîntul Cărții Sfinte.\n\nÎnflăcărare-n glasul meu\ncredinței mele zale\niubirii mele-i foc mereu\nCuvîntul Cărții Tale.\n\nNădejde dulce-n moartea mea\nrăsplata mea nainte\nși pace veșnic voi avea\nCuvîntul Cărții Sfinte.\n"
}