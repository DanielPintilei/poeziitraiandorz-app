{
"t" : "Strîngeți orice fărîmituri",
"d" : "",
"s" : "Strîngeți orice fărîmituri\ndin a-Vieții-nvățături\nla orice ospăț ceresc\nunde frații se-ntîlnesc.\n\nOricînd Domnul e-ntre noi\nsînt bucate dulci și noi\nși pe masa noastră vin\nroadele cerești din plin.\n\nStrîngeți orice bob ceresc\ndin ce frații împărțesc\nși din cît Cuvînt ne zic\nsă nu lepădați nimic.\n\nDrumul către cer e lung\nmulți pornesc, puțini ajung\nvremea-i rea, pustiu-i greu\nnu-i ușor spre Dumnezeu.\n\nDă-ți silințele cît poți\ncăci te lasă-n urmă toți\nși-n zadar ajungi cînd nu-i\ndecît golul nimănui.\n\nStrînge-acuma pînă ai\ntimp și inimă și grai\nDoamne, - bine-ți va părea\nmîine cînd nu-i mai avea.\n"
}