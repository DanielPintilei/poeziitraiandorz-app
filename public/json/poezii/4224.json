{
"t" : "Întoarce-ți pururi fața",
"d" : "",
"s" : "Întoarce-ți pururi fața\nspre lacrimi, - să le vezi\nși-ntoarce-o spre durere\ns-o mîngîi și s-o crezi\nși-ntoarce-o cu blîndețe\nspre orice chin tăcut\nși pune pe-orice cruce\nun sfînt și cald sărut.\n\nÎntoarce-te, întoarce-te s-ajuți\npe semenii căzuți\natunci e-ntors, atunci e-ntors mereu\nspre tine Dumnezeu.\n\nÎntoarce-ți fața dulce\nspre frații în Hristos\nmereu să le vezi chipul\nmai drag și mai frumos\noricît de mic e-un frate\nprin Domnul are preț\npe fața lui e-o rază\ndin Soarele Măreț.\n\nÎntoarce-ți fața toată\nspre Domnul tău Isus\nși Fața Lui Curată\nte va nălța mai sus\ns-ajungi odată starea\nTaborului sublim\nde-acolo-ți va deschide\nal Lui Ierusalim.\n"
}