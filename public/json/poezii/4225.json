{
"t" : "Mai sînt, mai sînt",
"d" : "",
"s" : "Mai sînt, mai sînt destui săraci\nca bine să le faci\nmai sînt, mai sînt flămînzi, mai sînt\ndestui pe-acest pămînt\nși suferinzi și orbi și goi\ndestui mai sînt, destui cu noi\naveți, aveți cui face-aveți\nun bine - dacă vreți.\n\nMai sînt, mai sînt destui și frați\nce-așteaptă să-i căutați\nla care tot ați spus și-ați spus\ndar încă nu v-ați dus\nmai sînt și neamuri și străini\nmai sînt vecini, destui vecini\nmai sînt la care-ați datorat\nceva - și nu le-ați dat.\n\nMai sînt, mai sînt destui - și toți\nașteaptă tot ce poți\nmai sînt, nu te cruța cît ai\nun ban, un ceas și-un grai\nmai sînt - să nu rămîi dator\nla cîți se nasc, trăiesc sau mor\nmai sînt - și numai la Sfîrșit\nsă spui c-ai isprăvit!\n"
}