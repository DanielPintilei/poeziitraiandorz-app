{
"t" : "Doamne-ajută-mă să strîng",
"d" : "",
"s" : "Doamne-ajută-mă să strîng\nlacrima dator s-o plîng\nși mă-nvață cum s-adun\ntot ce sînt, tot ce sînt dator să spun.\n\nSă nu trec pe lîng-un dor\nfăr-a-i da ce sînt dator\nsă nu trec pe lîng-un prag\nfăr-un grai, făr-un grai rostit cu drag.\n\nSă nu trec pe lîng-un chin\nfără-o șoaptă și-un alin\nsă nu-ngrop nici un apus\nfăr-un semn, făr-un semn cu dulce pus.\n\nDoamne-ajută-mă s-ascult\ntot mai treaz și tot mai mult\ntot ce-i dulce și frumos\ndin Cuvîntul, din Cuvîntul lui Hristos.\n\nȘi ajută-mă să țin\norice bob de grîu divin\nși-nspre rodul sfînt să-l pun\nîn pămîntul, în pămîntul cel mai bun.\n\nCa la Sfîntul Seceriș\nsă-mi pot duce-n Luminiș\nroade dulci cu brațul plin\npentru Slava, pentru Slava Ta.\nAmin.\n"
}