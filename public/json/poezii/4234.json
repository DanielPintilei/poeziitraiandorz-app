{
"t" : "A cui mai ești?",
"d" : "",
"s" : "A cui mai ești tu dulce cîntare-n care toți\nîși află sîn și lacrimi de mamă și de soț,\ncînd toți te uită-n clipa cînd și-au ajuns un țel?\n- eu mai rămîn a celui ce plînge singurel!\n\nA cui ești tu durere de care frații fug\na cui rămîi tu cruce, tu sarcină și jug\ncînd vine vremea jertfei și-n lacrimă înoți?\n- eu mai rămîn a celui ce-ndură pentru toți!\n\nA cui ești tu iubire ce plîngi pe străzi pustii\ncăutînd pierdute mame, căutînd pierduți copii\ncînd pofta și cruzimea ucid tot ce-i curat?\n- eu mai rămîn a celui ce suferă uitat!\n\nA cui mai ești Tu Dulce Mîntuitor Străpuns\ncînd chemi spre nicăierea, și-aștepți un nerăspuns\ncînd gheața și sfidarea Ți-s cuie și oțel?\n- Tu mai rămîi a celui ce suferă la fel!\n"
}