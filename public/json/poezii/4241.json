{
"t" : "Trec fără popas",
"d" : "",
"s" : "Trec fără popas spre locul\nunde știu că ești Isuse\ntoate gîndurile mele\nîntr-acolo mi-s conduse\nsoarele-ntr-acolo-mi merge\nluna mea-ntr-acolo vine\ncerul meu de stele toate\nvin spre Tine, vin spre Tine\nScump Isuse, Drag Isuse\nvin spre Tine, vin spre Tine.\n\nÎnmuiată-n lacrimi calde\nmănînc pîinea mea uscată\nși pe-o piatră-n loc de pernă\nîmi culc fața-nfierbîntată\ndar cu-atîta rugăciunea\nmi-e mai dulce și mai bună\ncînd Te simt că ești cu mine\nîmpreună, împreună\nScump Isuse, Drag Isuse\nîmpreună, împreună.\n\nCînd mă scol, trec mai departe\nnici s-aud cine mă cheamă\nnici frumseți și nici primejdii\nnu m-atrag și nu țin seamă\nprin cîntări, prin suferințe\npeste văi, peste coline\ntrec fără popas Isuse\ncătre Tine, către Tine\nScump Isuse, Drag Isuse\ncătre Tine, către Tine.\n"
}