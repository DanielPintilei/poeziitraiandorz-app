{
"t" : "Vine-odată vremea",
"d" : "",
"s" : "Vine-odată vremea orișicărui gînd\nsă se împlinească, - faptă ajungînd\niar apoi urmează plata lui la fel\ndupă cum e rodul, - bun sau rău din el.\n\nVine-odată vremea oricărui cules\nși-și ia fiecare partea ce-a ales\nși ajunge-n locul cel de Sus sau jos\nori lîngă satana, ori lîngă Hristos.\n\nVine-odată vine vremea fiecui\nn-a rămas nici unul fără plata lui\n- vino drag prieten să ne cercetăm\ncare va fi plata ce ne-o merităm.\n\nDoamne, dă lumină minții noastre-acum\nca să știe-alege azi al vieții drum\nca să nu ajungem ceasul din sicriu\ncînd am ști alege dar va fi tîrziu!\n"
}