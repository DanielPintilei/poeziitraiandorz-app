{
"t" : "Undeva odată",
"d" : "",
"s" : "Undeva odată ai simțit și tu\ncă la poarta-nchisă dragostea-ți bătu\nși dorea să intre însă tu n-ai vrut\n- dar i s-a dus vremea harului avut.\n\nUndeva odată ai avut o zi\ncînd și tu iertarea ai putut găsi\ncăci atît de-aproape îți era Isus\n- dar necunoscută ziua ta s-a dus.\n\nUndeva odată și tu te-ai predat\nDomnului - simțindu-ți sufletul iertat\ndulce era pacea sufletului tău\n- dar nu ți-ai păstrat-o și-ai căzut mai rău.\n\nUndeva odată Dumnezeu era\nchiar lîngă-a ta ușă, chiar intrat pe ea\n- dar păcatul-demon iarăși te-a supus\nși stingînd lumina Dumnezeu S-a dus.\n\n... Undeva odată ai să plîngi tu-n veac\ncîte legi acuma nu se mai desfac\ncîte lași acuma veșnic nu mai vin\nși tu singur-singur vei fi-n veci străin.\n"
}