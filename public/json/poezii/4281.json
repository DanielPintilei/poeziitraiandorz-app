{
"t" : "Cine ți-a adus?",
"d" : "",
"s" : "Cine ți-a adus viața - suflete al meu,\nîn mormîntul unde singur suspinai din greu,\ncine altul decît Domnul care te-a iubit -\nLui Îi datorezi iubire pînă la sfîrșit.\n\nCine ți-a dat bogăția Cîntecului Sfînt,\ncine aurul luminii Sfîntului Cuvînt,\ncine harul rugăciunii, cine decît El -\nLui Îi datorezi cîntare într-un unic fel!\n\nAzi cînd anii ți-s un dulce praznic fericit\nși-al tău este Adevărul cel mai strălucit\nși a ta-i iubirea cea mai cu divin fior\n- nimeni nu-i atît cît tine Domnului dator!\n\nSă nu poți uita vreodată ce dator ești tu\npentru cîtă bucurie Domnul îți făcu\ncăci de cîte binefaceri veșnice ți-a dat\nnimeni nu-i atît cît tine Lui îndatorat!\n"
}