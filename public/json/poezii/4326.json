{
"t" : "Cînd se va striga",
"d" : "",
"s" : "Cînd se va striga odată\nși-al meu nume Sus\nce va spune despre mine\nglasul lui Isus?\nDoamne, fă să spună bine - glasul lui Isus!\n\nCe va spune despre-a mele\nfapte - Dumnezeu,\nam fost oare eu un vameș\nori un fariseu?\nDoamne, fă să fiu un vameș nu un fariseu!\n\nCînd voi fi ales odată\nîntre buni sau răi\noare cu cei răi voi merge\nori cu-aleșii Tăi?\nDoamne, fă să fiu de-a Dreapta cu aleșii Tăi!\n\nCînd se va rosti odată\nJudecata mea\noare ce va fii: iertare\nori osîndă-n ea?\nDoamne, fă să am iertare nu osîndă-n ea.\n\nCînd voi merge-n veșnicie\nla cîntări sau munci\noare care o să fie\npartea mea atunci?\nDoamne, fă-n cîntări să-mi fie partea mea atunci!\n"
}