{
"t" : "De ce-ai lăsat?",
"d" : "",
"s" : "De ce-ai lăsat prilejul\nde-atîtea ori avut\nHristos bătea la ușă\nși nu L-ai cunoscut\ntrecea pe lîngă tine\nși nu-L vedeai trecînd\nHristos cerea afară\nși nu-L vedeai cerînd.\n\nE-aproape Marea Clipă\ncînd Domnul vine iar\nstrîngînd la Judecată\nal lumilor hotar\nși tu-ntre cei de-a stînga\nvei recunoaște mut\ncă El fusese-Acela\nce nu L-ai cunoscut.\n\nO, nu scăpa prilejul\ncît încă nu s-a dus\nci-n orișicine-ți cere\ncunoaște-L pe Isus\nca și în Marea Clipă\nla Dreapta-I fericit\nsă-L recunoști că El e\nAcel ce L-ai primit!\n"
}