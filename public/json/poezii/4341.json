{
"t" : "Atît de des Ți-am spus",
"d" : "",
"s" : "Atît de des Ți-am spus Isus\ncă nu mă las de Tine\nși mi-am ținut cuvîntul spus\ncît am putut mai bine\ndar am avut și clipe cînd\nm-a îndoit furtuna\no, uită-le, o uită-le Isuse Blînd\nnu-Ți aminti, nu-Ți aminti nici una.\n\nAtît de des am biruit\nprin luptele purtate\natuncea Steagul strălucit\nl-am înălțat prin toate\ndar am avut și bătălii\ncînd m-a trîntit furtuna\no, uită-le, o uită-le să nu le știi\nnu-Ți aminti, nu-Ți aminti nici una.\n\nAtît de des m-am încrezut\nîn Marea Ta Putere\nși-atunci voios am străbătut\nprin orișice durere\ndar și-ndoieli m-au încercat\ncînd m-a înfrînt furtuna\no, uită-le, o uită-le al lor păcat\nnu-Ți aminti, nu-Ți aminti nici una.\n"
}