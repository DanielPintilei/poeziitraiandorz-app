{
"t" : "Să mai cîntăm o dată",
"d" : "",
"s" : "Să mai cîntăm o dată\ncîntarea asta dragă\nce inimile noastre\nîn dragoste le-ncheagă\nși să-L rugăm pe Domnul\nașa să ni le țină\nși-așa să ni le afle\natunci cînd o să vină.\n\nSă mai cîntăm, să mai cîntăm\ncît împreună stăm\nca sufletul să ni-l unim\nși-așa pe veci, așa pe veci - să fim.\n\nSă mai cîntăm iubirea\nPreadulcelui Isus\nce pentru noi ca Jertfă\npe Cruce S-a adus\ncăci orișicît de dulce\nși mult I-o vom cînta\nvom ști că tot mai dulce\nși mult I-am datora.\n\nSă mai cîntăm, cu lacrimi\nprivindu-ne cîntînd\ncăci despărțirea iarăși\nne vine prea curînd\n- dar dragostea rămînă\nși cînd ne despărțim\nîn ea pe totdeauna\no inimă să fim...\n"
}