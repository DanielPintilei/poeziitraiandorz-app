{
"t" : "Numai noi străbatem",
"d" : "",
"s" : "Numai noi străbatem calea spre bisericuță-n sus\nde atîta vreme singuri, numai Tu și eu - Isus\nclopotul de liturghie sună tainic și solemn\nparcă e a-nștiințare, a alarmă și-a îndemn.\n\n... Să mai sui spre rugăciune\nsă mai cred cum am primit\nsă mai țin comoara sfîntă de la cei ce-au adormit\nsă mai port făclia care mi-au încredințat-o ei\npînă cînd Golgota-ntreagă vor sui și pașii mei.\n\nCe nori negri se ridică dinspre munții-ntunecați\nfulgerări se văd mai dese ori din care parte cați\nsimți amenințarea celui nemaicunoscut prăpăd\nsemnele-nspăimîntătoare pretutindeni i se văd.\n\nToți îl simt și se-nspăimîntă și se-agită glas cu glas\ndar toți îi grăbesc venirea cu un an\ncu-o zi\ncu-un ceas\niar cînd trăsnetu-i va trece și cînd totul va fi-apus\nnumai Tu Isus vei spune: iată cele vechi s-au dus!...\n\n... Vino să mai mergem încă spre bisericuță-n deal\nsă ne nalțe-n siguranță caldul rugăciunii val\nca nainte de sosirea ceasului grozavei frici\nnoi cei ce Ți-am stat alături, toți, să nu mai fim aici!\n"
}