{
"t" : "Tot pe Cruce e Isus",
"d" : "",
"s" : "Tot pe Cruce e Isus\nși tot răstignit\nîntre noi și astăzi - El\nsuferă zdrobit\ncînd atîția din ai Lui\nau un duh străin\nfiecare-I bate-un cui\nși-I înfige, și-I înfige-un spin.\n\nDe ce-I oare între noi\nEl tot răstignit\nde ce-L zugrăvim mereu\nnumai pironit\ncînd ar trebui-ntre noi\nsă stea bucuros\nnu pe Cruce suferind\nci-nviat, înviat Hristos.\n\nStă Isus și-azi răstignit\nîntre-ai lumii răi\ndar de ce-I El tot zdrobit\nși-ntre cei ai Săi,\nrăstignesc pe Dumnezeu\nmulții Lui dușmani\ndar de ce și-ai Lui mereu\ndupă-atîția, după-atîția ani?\n\nO, Isus Cel Răstignit\ntot așa-I și azi,\nrăni pe Trupul Lui zdrobit\nSînge-al Lui Obraz\ntrebuie-al Lui Sînge Sfînt\npentru-ai lumii răi\ndar de ce Isus tot frînt\nstă azi și stă azi și-ntre-ai Săi?\n"
}