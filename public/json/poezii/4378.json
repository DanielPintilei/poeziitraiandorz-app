{
"t" : "Cînd ai spus: ferice",
"d" : "",
"s" : "Cînd ai spus: ferice de săraci, Isus\neu mi-am zis în mine că sărac eu nu-s.\n\nCînd ai spus: ferice de cei blînzi mereu\neu mi-am zis: Isuse, nici blînd nu sînt eu.\n\nCînd ai spus: ferice de acei ce plîng\nmi-am zis: nici în lacrimi sufletul nu-mi frîng.\n\nCînd ai spus: ferice cei ce milă au\nmi-am zis: eu nici milă nimănui nu dau.\n\nCînd ai spus: ferice cei curați mereu\nmi-am zis cu durere: nici așa nu-s eu.\n\nCînd ai spus: ferice cei neprihăniți\nmi-am zis: nu sînt Doamne cu-acești fericiți.\n\n... Dar cînd spui: ferice cei cu duh sărac\nam zis: și eu Doamne sînt așa din veac.\n\nȘi-azi cu mulțumire strig lui Dumnezeu\nși-L slăvesc că pot fi fericit și eu!\n"
}