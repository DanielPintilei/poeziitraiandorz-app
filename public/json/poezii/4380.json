{
"t" : "Aveam cîndva",
"d" : "",
"s" : "Aveam cîndva prieteni mulți\ncopii, cînd alergam desculți\ndar numai am văzut că nu-s\nașa s-au dus.\n\nAveam cîndva însoțitori\nla muncă prin ai vieții zori\ndar ce curînd toți au apus\npe rînd s-au dus.\n\nAveam cîndva atîția frați\nde-o inimă și-un duh purtați\nce rod frumos ei au adus\ndar toți s-au dus.\n\nAveam cîndva atîți vrăjmași\nce-mi chinuiau ai vieții pași\ndar azi mă uit și văd că nu-s\no, cum s-au dus!\n\nAveam cîndva-ndoieli atunci\ncă viața-mi voi zdrobi de stînci\ndar cum m-a izbăvit Isus\nși mi le-a dus.\n\n... Aveam, - dar azi nimica n-am\ndin tot ce bun sau rău aveam\nmi-a mai rămas doar locul Sus\nși Tu Isus...\n"
}