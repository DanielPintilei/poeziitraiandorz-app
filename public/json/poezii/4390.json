{
"t" : "Ce neagră-i Poarta asta",
"d" : "",
"s" : "Ce neagră-i Poarta asta la care stai acum\nși-ai vrea să fugi s-o-nconjuri, dar nu mai ai alt drum\ncărarea ți se-nchide, napoi ți-e drumul frînt\nși bați la Poarta neagră tu singur tremurînd.\n\n- Cine-i? - întreabă solul de dincolo de zid -\nce fapte-aduci cu tine, - spre unde să-ți deschid,\ncui i-ai slujit în viață, ce roade-aduci din ea,\nrăspunde-acum? - e clipa răspunderii cea grea!\n\n... Tu cel ce-n Poarta neagră poți orișicînd s-ajungi\nde ce vrei chiar și gîndul acesta să-l alungi\nde ce crezi că se poate ca negîndind la ea\npoți ocoli sfîrșitul și n-ai ajunge-așa?\n\nCe gînd nebun e-acela că poți s-o ocolești\nori să-i amîni sfîrșitul nevrînd să te gîndești\nte vei trezi deodată la Poarta asta grea\nși doar spre focul veșnic se va deschide ea!\n\nPrimește sfatul care te-ndeamnă chiar acum\nsă te împaci cu Domnul cît ești cu El pe drum\niertat de-al Lui Sfînt Sînge poți merge fericit\ndin Marea Poartă Albă la Rai ai fi primit!\n"
}