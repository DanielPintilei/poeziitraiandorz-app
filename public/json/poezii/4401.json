{
"t" : "De-aș umbla",
"d" : "",
"s" : "De-aș umbla prin soare ori prin noapte grea\neu iubesc Golgota și mă sui spre ea\nvreau să-mi duc povara pe Isus urmînd\nrăbdător prin toate ca și El trecînd.\n\nDe-aș cînta pe cale ori aș plînge-amar\nvreau să cred că toate îmi sînt numai har\nmulțumind de toate să mă mîngîi blînd\ncă Îl am pe Domnul și-s cu El oricînd.\n\nDe-aș rămîne singur, ori aș fi-ntre frați\nvreau să am spre Domnul ochii-nlăcrimați\ninima smerită, cugetul curat\ncăci acesta-i felul binecuvîntat.\n\nDe-aș muri acasă ori în vreun surghiun\ndragostea mea toată în Hristos mi-o pun\ncăci cu El oriunde sînt ca-n locul drag\nfără El, și-acasă sînt un biet pribeag.\n\n... Drag Isuse Dulce, scumpă-i urma Ta\nși oriunde-aș merge, vreau să merg pe ea\nștiu că ea mă duce în Căminu-mi Drag\nunde-a pus iubirea cel mai dulce steag...\n"
}