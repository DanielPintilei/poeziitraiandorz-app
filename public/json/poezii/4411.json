{
"t" : "Nu lăsa la nimeni",
"d" : "",
"s" : "Nu lăsa la nimeni pildă rea în lume\ncăci după aceasta mulți au să se-ndrume\ncînd va fi căutată calea de-unde vine\nse va ști odată c-a-nceput cu tine.\n\nNu da nimănuia un prilej de-ocară\ncineva ți-l vede și-l va duce-n țară\niar cînd mulți pieri-vor în a lui rușine\nare să se afle c-a-nceput cu tine.\n\nNu da-n nici o mînă cartea blestemată\ncăci ea o să piardă o întinsă gloată\niar cînd se vor spune multele-i ruine\nare să se vadă c-a-nceput cu tine.\n\nNu-nvăța pe nimeni calea dezbinării\ncă pe mulți va-nghite iadul neascultării\niar cînd Judecata Dreaptă se va ține\nea o să arate c-a-nceput cu tine.\n\nStai și te-ngrozește de răsplata dreaptă\ncare orice umblet și cuvînt ți-așteaptă\nseamănă iubire - și-o să vezi cît bine\npentru-o lume-ntreagă, a-nceput cu tine.\n"
}