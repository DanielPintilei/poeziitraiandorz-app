{
"t" : "Merită să pierzi",
"d" : "",
"s" : "Merită să pierzi pe-oricine ca să-L afli pe Hristos\ndacă L-ai aflat pe Domnul ai aflat tot ce-i frumos\ndincolo de El nu-i altă frumusețe mai de preț\nmerită a Lui aflare jertfa orișicîtor vieți.\n\nMerită să lași o stare pentru alta și mai sus\ndin mai bine spre mai bine să alergi după Isus\norișicîte roade scumpe I-ai adus, mai multe-adu-I\nniciodată nu se poate da prea mult spre slava Lui.\n\nMerită să suferi astăzi ca să-mpărățești în veac\nmerită să rabzi ocara, merită să plîngi sărac\nmerită să mori departe în surghiun pentru Hristos\nca să moștenești în urmă Viitoru-n veci frumos.\n\nMerită să dai oricîte jertfe pentru Cerul minunat\ncînd atît de trecătoare-s ce-ai în lume de lăsat\nși atît de netrecute sînt în Cer ce-ai de primit\niar Acel ce le promite este-atît de Strălucit.\n\nNu te tîrgui cînd cere Dumnezeu să-I dai ceva\ncăci nebănuit mai mare va fi-n schimb ce vei avea\ndă-I cu bucurie totul ce-ți va cere-oricînd Isus\nmerită! - căci înmiite și pe veci te-așteaptă Sus!\n"
}