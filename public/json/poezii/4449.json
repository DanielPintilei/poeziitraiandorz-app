{
"t" : "Fiecare boală",
"d" : "",
"s" : "Fiecare boală-și are începutu-ntr-un păcat\ntrupul nu se-mbolnăvește cît e sufletul curat\nnumai după ce păcatul intră-n suflet, doar apoi\nîntinîndu-se și trupul, - vin al bolilor convoi.\n\nNu-L rugați întîi pe Domnul să vă vindece vreun trup\ncîtă vreme-n al lui suflet stau păcatele ca-n stup\nci rugați-vă nainte și-L chemați pe Dumnezeu\nca să-i poată fi dat harul și iertat păcatul greu.\n\nPoate poți (prin stăruințe vinovat de îndelungi)\nla vreo boală vindecare a vreunui trup s-ajungi\ndar cînd boala sufletească n-a fost vindecată-ntîi\nnumai cu o vindecare-nșelătoare-ai să rămîi.\n\nMulți cînd suferă cu trupul au un suflet credincios\ndar cum au scăpat de boală Îl și uită pe Hristos\nDumnezeu le dase boala ca să-L afle-n acest fel\ndar cînd le-a luat durerea s-au și despărțit de El.\n\nNu doriți întîi să scape nimenea de-o boală grea\nci să lase-ntîi păcatul că din cauza lui e ea\ndacă-i vindeci al lui suflet poți să-i scapi și trupul său\ndar cînd sufletul se pierde vindecarea-n trup - e-un rău!\n"
}