{
"t" : "Să nu te duci de la Hristos",
"d" : "",
"s" : "Să nu te duci de la Hristos\noricine să te cheme\ncît ești cu El, fii credincios\nmergi drept - și nu te teme\npentru Hristos, fii curajos\nmergi drept și nu te teme.\n\nCei bolnavi, nu cei sănătoși\nde doctor au nevoie\nsă-i ungi pe orbi și pe leproși\ncu-a lui Hristos aloe\nfă-i sănătoși și credincioși\ncu-a lui Hristos aloe.\n\nNu pune petic nou nicicînd\npe-o haină învechită\nnu firea veche îndreptînd\nci firea reînnoită\nfii în Isus, născut de Sus\ncu firea reînnoită.\n\nÎnvață pururi că Hristos\nnu jertfe vrea - ci milă\nnu vrea un duh lăudăros\nci-o inimă umilă\npe credincios îl vrea Hristos\ncu-o inimă umilă.\n\nCe mare-i secerișul sfînt\nși nu vin lucrătorii\n- o Doamne, pentru-al Tău Cuvînt\nridică-Ți vestitorii\no Doamne Sfînt, spre-al Tău Cuvînt\nridică-Ți vestitorii!\n"
}