{
"t" : "Cînd te vor prigoni",
"d" : "",
"s" : "Cînd te vor prigoni-n cetatea în care te-a trimis Isus\ntu tot să nu taci adevărul pe care-l vei avea de spus\nși dacă nu poți merge-n alta, nici Adevărul Sfînt să-l taci\natunci cu spinii și cu crucea și cu Golgota să te-mpaci.\n\nCînd știi c-a mai rămas o casă și-un sat în care nu te-ai dus\nsă nu spui c-ai sfîrșit lucrarea spre care te-a trimis Isus\nc-atîta vreme cît mai este un om și-un loc ne-nștiințat\nchiar de-ar fi-n marginile lumii spre el vei fi îndatorat.\n\nCînd știi că nu e ucenicul mai mare decît Domnul său\noricît te-ar înjosi minciuna să taci și să nu-ți pară rău\nci simte-ți numai bucuria că suferi și tu cu Hristos\nsă nu-ți vrei plată mai cerească și nici destin mai luminos.\n\nCînd știi că Domnul te veghează și te-nsoțește-n orice pași\nce frică să mai ai de moarte sau ce să-ți pese de vrăjmași\ncînd nici un fir de păr nu-ți cade din cap decît cu voia Lui\nnu te mai teme niciodată de-amenințarea nimănui.\n\nMergi liniștit și-ți împlinește conștiincios ce datorezi\noriunde-ai fi trimis la lucru, oriunde-ai fi silit să șezi\nHristos cînd vine, să te afle acolo unde El te-a pus\nca pe-un ispravnic bun și vrednic,\n- și mare-ți va fi plata Sus...\n"
}