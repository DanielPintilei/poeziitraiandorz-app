{
"t" : "Mii de ani",
"d" : "",
"s" : "Mii de ani să mai trăiești\nși tot să nu te-ndoiești\ncă al Domnului Cuvînt\nse-mplinește pe pămînt\nchiar așa cum este scris\nși la timpul care-a zis.\n\nCu cei buni și cu cei răi\nse urmează drepte căi\na-Lui legi și judecăți\nle-mpart dreptele răsplăți\nfiecăruia așa\ndupă cum e fapta sa.\n\nOrișice Cuvînt Slăvit\nde putere e-nsoțit\nnu-i nici unul care nu-i\nîmplinit la vremea lui\nși cu drepți și cu nedrepți\nnumai vremea lui s-aștepți.\n\nMii de ani de-ai mai trăi\ncrede și nu te-ndoi\ncă tot ce-i neîmplinit\nse-mplinește negreșit\nnumai tu să fii găsit\ncredincios și ne-ndoit!\n"
}