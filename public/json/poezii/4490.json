{
"t" : "Nu moartea șterge",
"d" : "",
"s" : "Nu moartea șterge toate cîte\nse spun în viață și se-ascund\nnu șterge moartea - ci arată\nprin ochii celui muribund\nce-nfiorat îl vezi cum duce\nîn noaptea veșnicului mers\ntot ce-a păcătuit - cînd nimeni\nnimic din toate, nu i-a șters.\n\nȘi nu uitarea șterge urma\nnelegiuirilor cîndva\nce greu o simte conștiința\nacelor ce-au ucis ceva\nchiar dacă n-a aflat-o nimeni\nși nimeni de păcat nu-i zic\ndin ceruri și din conștiință\nnu-i șters și nu-i uitat nimic.\n\nCi numai Sîngele Iertării\nce-a curs pe Crucea lui Isus\nEl Singurul mai poate șterge\npăcatul cel sub El adus\nEl Singurul poate-n uitare\ns-acopere lui Dumnezeu\npăcatele acelui care\nle-a plîns și le-a căit din greu!\n"
}