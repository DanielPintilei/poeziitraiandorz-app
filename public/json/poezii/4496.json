{
"t" : "Cei care se-ntorc",
"d" : "",
"s" : "Cei care se-ntorc la Domnul\ntrebuie să aibă frică\nde la vina cea mai mare\npîn-la vina cea mai mică\ntrebuie să aibă grijă\nsă urmeze cu-ascultare\ndin porunca cea mai mică\nla porunca cea mai mare.\n\nHarul Domnului ne spală\ntot păcatul și-l ridică\nde la vina cea mai mare\npîn-la vina cea mai mică\ndar tot harul ne și cere\no viață de-ascultare\ndin porunca cea mai mică\nla porunca cea mai mare.\n\nVine Ziua Judecății\ncînd nu e uitat nimică\nde la vina cea mai mare\npîn-la vina cea mai mică\ndar și Ziua Răsplătirii\npentru sfînta ascultare\ndin porunca cea mai mică\nla porunca cea mai mare.\n"
}