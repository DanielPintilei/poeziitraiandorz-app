{
"t" : "Ce-i spui celui?",
"d" : "",
"s" : "Ce-i spui celui ce trăiește\nîn păcat adînc și greu\nnu-ți simți tu o datorie\nsă-i vorbești de Dumnezeu,\npoți tu sta o viață-alături\nde-un bețiv și-un ticălos\nfără să-i vorbești o dată\ncald și dulce de Hristos?\n\nCe-i spui celui ce te-ntreabă\ncum să scape de păcat\nși cum poate el să simtă\ncă-i iertat cu-adevărat,\npoți tu spune că ajunge\nun cuvînt, de formă spus,\ncînd Hristos din ceruri cere\nnumai nașterea de Sus?\n\nCe-i spui celui care strigă\ncă-i iertat și mîntuit\ncînd el umblă și vorbește\nplin de-un duh nelegiuit,\n- ce să-i spui, - păcatu-acesta\ne de mii de ori mai greu\nnu mai are vreo nădejde\npentru el nici Dumnezeu!\n"
}