{
"t" : "Psalm 119, 105-112",
"d" : "",
"s" : "Cuvîntul Tău e-o candelă aprinsă\npentru picioarele și pașii mei\ne o lumină pururea nestinsă\npe calea mea oricînd sînt norii grei.\n\nJur și de jurămînt eu mă voi ține\ncă Legea Ta cea dreaptă voi urma\nsînt amărît, - dă-mi bucurii din Tine\ndupă Cuvîntul spus de gura Ta.\n\nPrimește-mi Doamne-a mele simțăminte\nși-a Tale Legi învață-mă deplin\nprimejdii grele-mi stau mereu nainte\nși totuși nu uit Legea Ta s-o țin.\n\nCei răi mi-așează curse-n cale mie\ndar nu m-abat de la porunca Ta\npovața Ta-i averea mea-n vecie\ncăci ea e toată bucuria mea.\n\nEu inima mi-o plec s-asculte-întruna\nși să-mplinească-a Tale-orînduiri\npîn-la sfîrșitul vieții-ntotdeauna\neu țin la ele-a inimii-mi priviri...\n"
}