{
"t" : "Exod 5, 6-19",
"d" : "",
"s" : "Iată cum s-a dus să ceară\nMoise-acum și cu Aron\nca poporul din robie\nsă-l sloboadă faraon\n- faraon cum se încruntă\ncu trufie și nu vrea\nci-i supune și mai aspru\nla o muncă și mai grea.\n\nMoise îl înștiințează\ncă ei au un Dumnezeu\ncare va lovi Egiptul\nîntr-un fel cumplit și greu\nși-are să-i tot pedepsească\ntot mai greu și zdrobitor\npînă va lăsa poporul\nsă se-ntoarcă-n țara lor.\n\nCît-ar fi de tare cel tiran și rău\npregătește-i Domnul și sfîrșitul său\ncu cît e mai fiară și mai nemilos\ncu-atîta-l lovește mai curînd Hristos.\n"
}