{
"t" : "Exod 13, 21",
"d" : "",
"s" : "Și-a ieșit-atunci poporul\nîntr-un lung convoi plecînd\nMoise cel ales de Domnul\nera-n frunte-n primul rînd\nsus, pe cerul nalt, nainte\nziua într-un stîlp de nor\nnoaptea-n stîlp de foc puternic\nmergea Dumnezeul lor.\n\nCînd stătea din cale stîlpul\ncel înalt și se oprea\nera semn că tot poporul\ntrebuia-n popas să stea\nDumnezeu cu bunătate\nștia timpul potrivit\ncînd să stea să odihnească\ntot poporul obosit.\n\nCîtă grijă poartă Dumnezeu de-ai Săi\npe oricît de triste și de grele căi\numbră și căldură și-adăpost duios\neste totdeauna pentru-ai Săi - Hristos.\n"
}