{
"t" : "Numeri 21, 5",
"d" : "",
"s" : "Iată șerpii mulți ce mușcă\npe-acești oameni îngroziți\nsînt pedeapsă de la Domnul\npentru cei nelegiuiți\ndar ei au cerut iertare\nși-atunci Domnul S-a-ndurat\nși le-a dat prin Moise semnul\nvindecării minunat.\n\nPe-o prăjină-n chip de cruce\nMoise-un chip de șarpe-a pus\nși toți cei mușcați de șarpe\nsă-l privească, - li s-a spus\niar cei care-aveau credință\ncînd priveau, - s-au vindecat\nfără de credință, nimeni\ndin pierzare nu-i scăpat.\n\nȘi noi, fiecare, mult păcătuim\nși-i cu drept pedeapsa morții s-o primim\ndar privind pe Cruce Semnul dureros\ncăpătăm viață, viața e-n Hristos.\n"
}