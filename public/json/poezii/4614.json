{
"t" : "Deuteronom 6, 7",
"d" : "",
"s" : "Acest om e un părinte\ndin al Domnului popor\nce pe fiii lui și-nvață\ntot ce-i datoria lor\nel le spune din Cuvîntul\nDumnezeului Cel Sfînt\nși-i învață să asculte\ntemători de-acest Cuvînt.\n\nDumnezeu vrea totdeauna\nca părinții credincioși\npe copiii lor să-i crească\nîn credință sănătoși\nca și ei la fel să-și crească\npe-ai lor fii, la rîndul lor\nascultat să fie Domnul\nde tot neamul viitor.\n\nOmule, învață-ți pe copiii tăi\nca să umble-n viață, pe curate căi\nspre-Adevăr și Cinste, Bine și Frumos\ne numai o Cale, - Calea e Hristos.\n"
}