{
"t" : "Daniel 5, 1-17",
"d" : "",
"s" : "Regele păgîn petrece\nla ospăț nelegiuit\ncînd de-odată la perete\nel privește îngrozit\ncăci o Mînă Sfîntă scrie\nîntr-un fel de spaime plin\ntrei cuvinte ne-nțelese:\nMane, Tekel, Upfarsin...\n\nNimeni nu-nțelege taina\nnumai singur Daniel\nel explică la-mpăratul\nal acestor vorbe fel\nDumnezeu l-înștiințează\ncă-n curînd va fi ucis\n- și s-a întîmplat întocmai\nprecum Daniel a zis.\n\nNu-i nelegiuire fără plata sa\nvine-o zi cînd Domnul nu va mai răbda\nvai de cel ce umblă mîndru și fălos\ncum îl frînge-odată Mîna lui Hristos.\n"
}