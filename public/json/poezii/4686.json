{
"t" : "Marcu 5, 1-11",
"d" : "",
"s" : "Acum Domnul e la malul\nLacului Ghenazaret\nși din luntre le vorbește\ncu-a Lui voce de Profet\ndespre scumpa-mpărăție\na lui Dumnezeu, - ce lor\ncelor blînzi El le-o aduce\nși acum - și-n Viitor.\n\nUnii vor primi Cuvîntul\nși-L vor crede fericiți\nalții nu vor vrea să-L creadă\nși-au să piară osîndiți\ntotdeauna în mulțime\nsînt și buni, dar sînt și răi\nfiecare o s-ajungă\nunde-l duc a-sale căi.\n\nCînd auzi Cuvîntul, nu-L îndepărta\ncrede-L și primește-L în viața ta\ncine crede-ajunge locul luminos\ncine nu, - se pierde veșnic de Hristos.\n"
}