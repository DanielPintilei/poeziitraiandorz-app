{
"t" : "Ioan 12, 12-19",
"d" : "",
"s" : "Acum Domnul e călare\nîn Ierusalim intrînd\ncu finici în mîini, copiii\nÎl întîmpină cîntînd\nîși pun hainele pe cale\nși-I aruncă flori în drum\no, dac-ar ținea de-a pururi\nbucuria lor de-acum...\n\nEi cred azi că Domnul vine\nca să fie Împărat\nși nu înțeleg venirea\nDomnului cu-adevărat\nîn curînd cei care-I cîntă\no să strige contra Sa\n- Doamne, ce ușor pe lume\noamenii se pot schimba...\n\nCînd primești pe Domnul, fii pîn-la sfîrșit\ncum ai fost în clipa care L-ai primit\ndacă-ți schimbi cuvîntul - ești un mincinos\nși-are să te-alunge Fața lui Hristos.\n"
}