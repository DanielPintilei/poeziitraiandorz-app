{
"t" : "Rugăciunea profetului Neemia - 2",
"d" : "- din Neemia 9, 5-10 -",
"s" : "Binecuvîntat e Doamne al Tău Nume lăudat\ncare-i mai presus de orice binecuvîntări nălțat.\n\nTu, doar Tu făcut-ai Doamne ceruri peste Cerul nalt\nTu oștirea lor și lumea dintr-un cap în celălalt.\n\nTu le dai la toate viață, toate Tu le ții prin ea\nși-a Nălțimilor oștire se închină-n fața Ta.\n\nDoamne Dumnezeul nostru Mare și Înfricoșat\nTu ce-Ți ții făgăduința, fără margini de-ndurat.\n\nNu privi ca ne-nsemnate suferințele-alor Tăi\nnici ocările-ndurate necurmat de la cei răi...\n\n"
}