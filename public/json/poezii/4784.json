{
"t" : "Cîntă-i mamă psalmii",
"d" : "",
"s" : "Cîntă-i mamă psalmii sfinți,\nfiului tău seara\ncum cînta-n fiori fierbinți\nMaica și Fecioara\ncînd pe Fiul ei ceresc\nÎl creștea duioasă\n- Psalmii sfinți îi dăruiesc\ncreșterea frumoasă.\n\nCîntă-i mamă la copil,\npsalmii, adormindu-ți-l,\nroagă-te și-l crești frumos,\nprecum a crescut Hristos\ncăci și-aici și-n veci apoi\nfericiți veți fi-amîndoi.\n\nRoagă-te măicuță blînd\npeste leagăn seara,\nprecum se ruga plîngînd\nMaica și Fecioara\ncînd pe Fiul ei ceresc\nÎl veghea duioasă\n- Rugăciunile îi cresc\ninima frumoasă.\n\nȘi citește-i mamă, mult\ndin Scriptură seara\ncum citea cîndva, demult,\nMaica și Fecioara\ncînd pe Fiul ei ceresc\nL-nvăța duioasă\n- Căci Scripturile-i zidesc\nviața credincioasă.\n"
}