{
"t" : "În zi ca asta - 2",
"d" : "- variantă -",
"s" : "În zi ca asta Te rugai\nsub Crucea-nsîngerată\ncînd lîngă Fiul tău purtai\nrăbdînd, durerea-I toată,\ncînd noi, toți fiii cei pierduți,\neram sortiți pierzării,\ntu te rugai ca să ne-ajuți\nspre lacrima iertării.\n\nO, Maica lui Isus,\nși tu ce mult ai dus\na Crucii chinuri grele\nca să-nvățăm\ncum să răbdăm\nși noi trecînd prin ele.\n\nÎn zi ca asta tu răbdai\ndurerea profețită\ncînd lîngă Fiul tău purtai\npovara-mpărtășită.\nTe fericim, căci prin Isus\nești Maica noastră dulce,\ncăci și tu, lîngă El, ne-ai dus\no parte grea de Cruce.\n\n"
}