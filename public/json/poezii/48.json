{
"t" : "Isus, Tu iar cobori",
"d" : "",
"s" : "Isus,\nTu iar cobori și azi de Sus\ncu brațele deschise-n dar\ndai pacea fără de hotar\ndar azi cu ochi de lacrimi plini\ncobori printre creștini\nstrăini!\n\nSpunînd,\nTe-aud și azi ca oarecînd:\nEu pentru pace am venit\nși pentru-aceasta M-am jertfit,\nîn harul Meu nemăsurat\niertarea-ntregului păcat\nv-am dat!\n\nDar voi,\ndoriți nu pace, vreți război\nîn spasmul urii fără frîu\nvoi vreți să curgă sînge rîu,\ncăci sufletul de rău vi-i plin\nși inimile de venin\nhain!\nȘi-azi cînd\nEu printre voi vin iar, iertînd,\nse vede sabia tăind\ns-aude tunul bubuind\nde Mine nu vreți s-ascultați\ncu ură cruntă vă-njunghiați\nvoi, frați!\n\nCurînd\nveni-va Ziua cruntă cînd\nvoi singuri vă veți sfîșia\nîn chinul veșnic inima\npierdut va fi al Păcii har\nși-n veci vă veți căi-n zadar\namar.\n"
}