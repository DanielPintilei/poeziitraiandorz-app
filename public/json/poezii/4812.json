{
"t" : "Taină și Minune",
"d" : "",
"s" : "Taină și Minune e viața ta,\nMaică și Fecioară, cine-o va cerca?\ndacă-o-ncerci cu lacrimi o vezi imn divin,\ndacă-o-ncerci cu cîntec e profund suspin.\n\nTaină și Minune ce n-o știe spune\nnimeni pe pămînt,\nMaică și Mireasă, tu lumini frumoasă\nNoul Legămînt.\n\nTaina și Minunea nu ți-au dezlegat\nnici cei dinainte, nici cei ce-au urmat,\nși-acei care-o caută și-acei care-o știu\nmai mult tac și-acopăr decît spun și scriu.\n\nTaina și Minunea toți ți-o tac mereu,\nau lăsat s-o știe numai Dumnezeu,\nmagii ori păstorii, azi ca și-n trecut\nspun numai cu ochii, graiul lor e mut.\n\n- Maică și Fecioară, ce-ai fost și ce nu,\nRoabă și Regină nu ești decît tu.\nTaină și Minune ești și jos și Sus\nplecăciune ție, Maica lui Isus!\n"
}