{
"t" : "Ce loc frumos",
"d" : "",
"s" : "Ce loc frumos și tu aveai\nla masa nunții sfinte\ncînd te-așteptau să intri-n rai\na cerului veșminte.\nCîți îngeri stau atunci cîntînd\nsă-ți iasă înainte\n- dar toate le-ai pierdut căutînd\nal lumii blid de linte!...\n\nCe sîn ceresc te-ar fi primit\ndacă-ntorceai odată\ncu ce sărut te-ar fi sfințit\nPreafericitul Tată,\ndar cît de-adînc te-ai despărțit\nde Casa minunată\nunde-ai fi fost sărbătorit\nc-o nuntă necurmată...\n\nMai poți și azi să-ți amintești\nplîngînd de-aceste toate\nși-nfrînt spre Cer să-ți limpezești\npriviri îndurerate.\nO, de mai poți să te căiești\nde-a tale mari păcate\ndin iad spre Soare să țîșnești\ncu aripile toate.\n"
}