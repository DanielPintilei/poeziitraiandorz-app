{
"t" : "Isuse izbăvește-mi",
"d" : "",
"s" : "Isuse, izbăvește-mi iubirea din robia\nîn care mi-a închis-o coșmarul unui vis\nîndepărtează-mi noaptea și dîndu-mi curăția\ndeschide-mi iar frumosul și sfîntul Paradis.\n\nRăscumpără-mi Isuse tăcerea mea vîndută\npentru-mplinirea aspră a unui gînd curat\nși-ntoarce-o iar la starea și liniștea pierdută\na curăției sfinte din care mi-a plecat.\n\nÎnlătură-mi povara aleasă la răscruce\ncînd cele două drumuri amenințau la fel\ndeschide-a treia cale pe care să-mi pot duce\nnechinuită crucea spre tainicul ei țel.\n\nIar cînd robia dusă va fi pe veci uitată\nîmi șterge și-amintirea de tot ce m-a-ngrozit\nși-așterne-mi peste toate tăcerea vindecată\ncum coperi arătura\ncu grîul înverzit.\n"
}