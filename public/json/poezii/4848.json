{
"t" : "Doamne, Ziua se-nserează",
"d" : "",
"s" : "Doamne, Ziua se-nserează\nlupta-i grea - și-i mai în toi\ncad pe rînd cei puși de pază\nmerg cei vrednici dintre noi\nși cresc golurile noastre\ntot mai grele pași cu pași\n- ni se duc spre zări albastre\nsfinții noștri naintași.\n\nDoamne-n fruntea Oastei Tale\nvino - și cu noi rămîi\numple rîndurile goale\ncu viteji din cei dintîi\nîntăriți în Sfîntu-Ți Nume\nfă-ne duhul mai aprins\nsă cuprindă-ntreaga lume\nOastea Ta de neînvins.\n\nDă-ne-n rînduri avîntate\nmii de tineri voluntari\nși pe crestele nălțate\nfă-ne îngerii stegari\nși-nsoțindu-ne șiragul\nsoarele oprește-l sus\npînă va învinge steagul\nOastei Domnului Isus.\n"
}