{
"t" : "Isuse, pentru Tine plîng",
"d" : "",
"s" : "Isuse, pentru Tine plîng,\nmă dor a Tale chinuri\nși-atît de multe-amaruri strîng\nîn sute de suspinuri.\n\nȘi pentru-a Ta iubire cînt\ncînd sufletu-mi Îți spune\nfiorul care, nu-i cuvînt\nsă poată să-l adune!\n\nIsuse, pentru Tine-nfrunt\npriviri de ură pline,\ndar nici în chinul cel mai crunt\nnu mă despart de Tine!\n\nAș da pentru iubirea Ta,\nde-ar fi să mi se ceară,\nlumina mea, viața mea\ncurată, de fecioară...\n\nDau darul ce mi-l ceri întreg,\ndau vălul și cununa,\nsingurătatea o aleg\nde-mi ceri, pe totdeauna!\n\nDau lacrimile cîte pot\ndin ochi să-mi mai izvoară\niubirea toată, dorul tot\nși viața de fecioară.\n\nAjută-mi dac-ar fi să mor,\nsă pot întotdeauna, - \ncrezînd, chiar dacă-n ura lor\nmi-ar spune toți nebuna...\n\nȘi de-ar fi-oricît să mai trăiesc\nsă-Ți pot urma povața,\nde dragul Tău să biruiesc\nși moartea și viața.\n"
}