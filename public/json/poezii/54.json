{
"t" : "Cînd pierdut eram Isuse",
"d" : "",
"s" : "Cînd pierdut eram Isuse\nsub osîndă și-n păcat\nîn a lumii patru laturi\ncu durere m-ai căutat.\n\nÎntrebat-ai trecătorii\ncîți pe drum i-ai întîlnit\nunde-i oaia Ta pierdută\nunde-i fiul rătăcit?\n\nNimeni nu știa. Tu Singur\nm-ai căutat prin vînt și ploi\nBlînd Păstor, plîngînd de mila\nbietei și pierdutei oi.\n\nM-ai aflat robit Isuse\nla dușmanul cel din veac\ncît ai suferit cînd singur\nm-ai văzut, pierdut, cum zac.\n\nM-ai privit căzut și-n mine\nlumea-ntreagă ai simțit\nși murind, răscumpărare\npentru toți Te-ai dăruit!\n\nȚi-ai iertat răstignitorii\nși călăii Ți-ai iertat\nși-nviind, pe toți, Isuse\npentru Cer i-ai înfiat...\n\n- Astăzi cînd privești la fiul\nce-a fost cîndva rătăcit\nÎl găsești supus Isuse\njos sub Crucea Ta, căit.\n"
}