{
"t" : "Psalmul 31",
"d" : "- Un psalm al lui David. Către mai marele cîntăreților. -",
"s" : "1-O Doamne-n Tine eu mă-ncred\nsă nu fiu de rușine\nmă scapă Tu-n dreptatea Ta\nși nu uita de mine\n2-Ascultă-mă și-mi fii mereu o Stîncă-ocrotitoare\n3-Căci Tu ești Cetățuia mea și Stînca mea cea tare.\n\nTu mă povățuiești mereu\npentru-al Tău Mare Nume\nși-n veci mă vei călăuzi\npe drumul Tău prin lume.\n4-O, scoate-mă din lațu-ntins de-ai mei vrăjmași în cale\nTu ești Ocrotitorul meu, cu aripile Tale.\n\n5-În Mîna Ta-mi încredințez\neu duhul pe dreptate\nTu mă vei izbăvi pe veci\no Doamne-Adevărate.\n6-Urăsc pe cei ce se-alipesc de idolii din lume\nci-n Dumnezeu mă-ncred mereu și-n Marele Său Nume.\n\n7-O, fă-mă să mă-nveselesc\nde marea Ta-ndurare\ncă vezi neliniștea ce-o am\nși-mi știi vina mea cea mare\n8-La cei vrăjmași nu mă vei da ci da-mi-vei largă cale\n9-Ai milă Doamne cînd Te chem căci sînt în greu și-n jale.\n\nMi-e sufletul și trupul meu\ntopite de-ntristare\n10-Mi se sfîrșește viața-n plîns\nși anii-n suspinare\nputerile mi s-au sleit din cauza vinei mele\na mele oase putrezesc de chinurile grele.\n\n11-De-ocară-ajuns-am la vrăjmași\niar pentru prieteni groază\nfug toți de mine cînd ajung\npe uliți să mă vadă\n12-De inimi sînt uitat ca mort, ca vasul ce se sfarmă\n13-Pe mulți i-aud vorbind de rău, văd spaime-n jur și larmă...\n\nCînd contra mea se sfătuiesc\ncu toții împreună\ncînd uneltesc în contra mea\nca viața să-mi răpună\n14-Dar eu în Tine cred și zic că Tu ești Domnul Tare\n15-Iar soarta mea e-n Mîna Ta - mă scapă de-a lor gheare.\n\n16-Fă să lumine Fața Ta\nde-a pururi peste mine\nși scapă-mă...\n17-O, cînd Te chem\nnu mă lăsa-n rușine\nci să rămînă rușinați cei răi și fără minte\nsă se coboare muți și reci ca morții în morminte.\n\n18-Să amuțească gura lor\nnedreaptă și vicleană\ncare vorbește cu dispreț\npe cel fără prihană\n19-O, cît de bun ești Tu cu-acei ce-n veci se tem de Tine\nce bunătate-arați spre-acei ce-ncrederea-și vor ține...\n\n20-Tu-l vei scuti la Fața Ta\nde-acel ce-l prigonește\nși-l vei ascunde-n cortul Tău\nde ce-l ce-l clevetește.\n21-Slăvit să fie Domnu-n veci că marea-I bunătate\nmi-a arătat-o minunat... Sînt parcă-ntr-o cetate.\n\n22-Eu în nechibzuință-am zis:\nsînt izgonit de Tine\ndar Tu-auzit-ai ruga mea\nstrigată cu suspine\n23-Iubiți-L dar pe Domnul toți cîți El vă iubește\ncăci El pe cei buni va iubi, pe mîndri pedepsește.\n\n24-Fiți tari, vă-mbărbătați și fiți\ncu inima-ntărită\nvoi cîți în Dumnezeu v-ați pus\nnădejdea neclintită (bis).\n\n"
}