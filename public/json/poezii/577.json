{
"t" : "Psalmul 62",
"d" : "- Un psalm al lui David. După Iedutun -",
"s" : "1-Da, numa-n Dumnezeu se-ncrede de-a pururi sufletu-mi mereu\ncăci de la El întotdeauna veni-va ajutorul meu.\n\n2-El mi-este Stînca și-Ajutorul\nși Turnu-n care voi scăpa\nde-aceea niciodată-n viață\nși nimeni nu m-ar clătina.\n\n3-Dar pînă cînd asupra unui om necăjit vă năpustiți\nși cît veți mai căuta cu toții să-l zdrobiți și nimiciți\nca pe-un zid gata să se surpe\nsau ca pe-un gard de dărîmat?\n4-Ei pun la cale să-l doboare\nde sus, pe cel nevinovat.\n\nLe place-n veac numai minciuna a spune-o și-a o asculta\ncu gura binecuvîntează, dar blestemă cu inima...\n5-Tu suflete, te-ncrede-n Domnul\nnădejdea vine de la El\n6-Da, El mi-e Stînca și-Ajutorul\nși nu mă voi clinti defel.\n\n7-Pe Dumnezeu se-ntemeiază și slava și-ajutorul meu\nputerea mea și adăpostul îmi este numai Dumnezeu\n8-Încredeți-vă-n El popoare\nîn orice-mprejurări v-aflați\nEl este Adăpostul nostru,\nLui inimile vă vărsați.\n\n9-Da, oamenii sînt o nimica, minciună-s toți copiii lor\npuși pe cîntar, toți laolaltă ar fi ca aburul ușor\n10-În asuprire nu vă-ncredeți\nnici cu răpiri nu v-amăgiți\ncînd cresc averile, de ele\nvoi inima să v-o lipiți.\n\n11-O dată Dumnezeu vorbit-a, de două ori am auzit\ncă-n veci puterea este numai a Dumnezeului Slăvit\n12-A Ta-i și bunătatea Doamne\ncă veșnic Bun Tu Singur ești\nTu fiecărui om odată\ndupă-a lui fapte-i răsplătești.\n\n"
}