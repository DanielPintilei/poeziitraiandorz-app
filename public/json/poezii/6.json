{
"t" : "Am fost o harfă - 1",
"d" : "",
"s" : "Am fost o harfă plîngătoare\nce-am prins în faptul unei seri\npe-a mele strune-ncepătoare\nsă plîng lumeștile dureri.\n\nDar într-o dulce primăvară\nprin luna crinilor culeși\ncînd pe cărări ningea, comoară\ncu floare albă de cireș.\n\nO Mîna S-a atins de strune\nși-n pacea liniștii din lunci\nun cîntec nou a prins să-mi sune\ncum nu cîntasem pînă-atunci.\n\nCe blînd m-a legănat întruna\nal melodiei sfînt ecou,\ncînd îmi cînta voioasă struna\npreafericitul cîntec nou...\n\nDin clipa cea de mîngîiere\nîn mai mulți spini am stat și-apoi\ndar n-am mai plîns de-a mea durere\nși nici de-aceste mici nevoi.\n\nCi-n bucurie și-n furtună\ncu inima și ochii-n Sus\nam scos înfiorat din strună\ncîntări și psalmi\npentru Isus!\n"
}