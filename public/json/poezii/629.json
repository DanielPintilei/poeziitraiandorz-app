{
"t" : "Psalmul 114",
"d" : "",
"s" : "1-Cînd din Egipt ieși Israel\ncînd a scăpat de neam străin\n2-În Iuda, sfînt lăcaș avea\nși-n Israel domnea deplin.\n\n3-Văzînd așa, fugit-a marea\nIordanul s-a întors napoi\n4-Sărit-au munții cît e zarea\nși culmile, ca niște oi.\n\n5-Ce ai, de fugi așa, tu mare\nși tu Iordan de-ntorci din drum,\n6-Ce-aveți voi munți și dealuri oare\nde-așa săltați ca mieii-acum?\n\n7-Pămîntul tremură c-aproape\ne Dumnezeul Cel Nălțat\n8-El ce preface stînca-n ape\nși cremenea-n izvor bogat!\n"
}