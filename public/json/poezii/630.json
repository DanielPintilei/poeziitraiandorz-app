{
"t" : "Psalmul 115",
"d" : "",
"s" : "1-Nu nouă Doamne, nu nouă ci Ție\nși Numelui Tău, slavă Tu să-I dai,\npentru aleasa Ta credincioșie\nși pentru bunătatea care-o ai.\n\n2-De ce să zică neamurile-aceste\ncă: unde este Dumnezeul lor?\n3-Al nostru Dumnezeu în ceruri este\nEl face tot ce vrea cu-al Său popor.\n\n4-Toți zeii lor, o mînă omenească\ncu aurul și-argintul i-a făcut\n5-Au gură, dar nu pot ca să vorbească\nau ochi, dar niciodată n-au văzut.\n\n6-Au și urechi, dar nu aud cu ele\nau nas, dar niciodată n-au miros\n7-Au mîini și au picioare dar li-s grele\nnicicînd nu merg și nici un glas n-au scos.\n\n8-Așa ca ei sînt și cîți îi lucrează\nși cîți în ei își pun credința lor\n9-Israelul în Domnul să se-ncreadă\ncăci El le este Scut și Ajutor.\n\n10-În Domnul casa lui Aron se-ncreadă\ncăci El e Scutul și-Ajutorul lor\n11-Cîți Lui se-nchină, toți în El se-ncreadă\ncăci El le este Scut și Ajutor.\n\n12-De noi Și-aduce-aminte, nu ne lasă\nși Domnul ne va binecuvînta\nva milui a lui Israel casă\nde casa lui Aron Se va-ndura.\n\n13-Va milui pe cîți de El s-or teme\npe mari și mici va binecuvînta\n14-Să vă mulțumească Domnu-n orice vreme\npe voi și fiii voștri-n Țara Sa.\n\n15-Fiți binecuvîntați de Domnul care\nși cerul și pămîntul le-a lucrat\n16-Al Domnului e cerul nalt și mare\npămîntul pentru oameni El l-a dat.\n\n17-Nu morții laudă pe Domnul Mare\nnici ce-i ce-n locul de tăcere zac\n18-Ci noi, noi da-I-vom binecuvîntare\nsă-L lăudați pe Domnul pînă-n veac.\n"
}