{
"t" : "Psalmul 116",
"d" : "",
"s" : "1-Iubesc pe Domnul căci aude\nchemarea mea și glasul meu,\n2-El Și-a plecat spre mine-urechea\nde-aceea-n veac chema-L-voi eu!\n\n3-Mă-nfășurase-a morții lanțuri\nși-ale mormîntului sudori\neram necazurilor pradă\nîn ai durerilor fiori.\n\n4-Dar am chemat al Lui Sfînt Nume\nși-am zis în strîmtorarea-mi grea:\no Doamne, Doamne mîntuiește-mi\nTu sufletul și viața mea.\n\n5-Iar Domnul milostiv și drept e\nîn veci de îndurare-I plin\n6-Pe cei neprihăniți îi scapă\npe mine m-a scăpat din chin.\n\n7-Te-ntoarce suflete-n odihna-ți\ncăci Domnul bine ți-a făcut\n8-Da, Tu mi-ai izbăvit o Doamne\ndin moarte sufletul căzut,\n\npicioarele de la cădere\ndin lacrimi ochii mi-ai scăpat\n9-Naintea Domnului umbla-voi\npe-al celor vii pămînt curat.\n\n10-Aveam dreptate-atunci cînd zis-am\ncă sînt nenorocit și mor\n11-În neliniștea mea găsisem\ncă orice om e-nșelător.\n\n12-Dar cum voi răsplăti eu oare\ncît bine Domnul mi-a făcut?\n13-Nălțînd paharul izbăvirii\nchema-I-voi Numele plăcut.\n\n14-Plini-mi-voi orice juruință\nfăcută-n fața alor Tăi\n15-Ce scumpă-i pentru Domnul moartea\ncelor ce sînt iubiții Săi!\n\n16-Ascultă-mă căci rob Ți-s Doamne\nTu desfăcut-ai lanțul meu\n17-Îți voi da jertfa mulțumirii\nchema-Ți-voi Numele mereu.\n\n18-Plini-mi-voi juruinți făcute\nspre Domnu-ntre mulțimi de frați\n19-În tine, sfînt Ierusalime...\nÎn veci pe Domnu-L lăudați.\n"
}