{
"t" : "Psalmul 121",
"d" : "- O cîntare a treptelor -",
"s" : "1-Spre munți ridic eu ochii mei\nspre munți cu vîrfu-n zare\nde unde oare-mi va veni\na mea ajutorare?\n\n2-O, ajutoru-mi vine tot\ndoar de la Domnul Sfîntul\nde la Acela ce-a făcut\nși cerul și pămîntul.\n\n3-Da, El nu va îngădui\npiciorul să-ți clintească\nCel ce păzește viața ta\nnicicînd n-o s-ațipească.\n\n4-Da, iată nu va dormita\nnici doarme niciodată\nCel ce-apără pe Israel\ncu dreapta-I minunată.\n\n5-El, Domnu-I păzitorul tău\ncu grija-I înțeleaptă\nda, Domnul este umbra ta\npe mîna ta cea dreaptă.\n\n6-De-aceea nu te va păli\nnici soarele, nici luna\n7-El sufletul ți-l va păzi\nde rău întotdeauna.\n\n8-Să te păzească Domnul bun\nla dus și la venire\nde-acum și pînă-n veci de veci\ncu marea Lui iubire.\n\n"
}