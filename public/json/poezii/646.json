{
"t" : "Psalmul 131",
"d" : "- O cîntare a treptelor. Un psalm al lui David -",
"s" : "1-Doamne, n-am în mine\ninimă-ngîmfată\nnici priviri trufașe\neu n-am niciodată\nTu știi Doamne că de-acestea eu n-am niciodată.\n\nNu m-apuc de lucruri\nce nu se cuvine,\ncare sînt prea nalte\nprea mari pentru mine\nTu știi că eu nu caut Doamne ce nu-i pentru mine.\n\n2-Sufletul meu Doamne\npururi liniștit e\nca un prunc la sînul\nmamei lui iubite\nca-nțărcatul prunc la sînul mamei lui iubite.\n\n3-Israel, - întreaga\nta nădejde vie\npune-o numa-n Domnul\nde-azi pînă-n vecie\ntare-n Domnul să-ai nădejdea, pînă-n veșnicie.\n\n"
}