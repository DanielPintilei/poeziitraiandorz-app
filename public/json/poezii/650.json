{
"t" : "Psalmul 135",
"d" : "",
"s" : "1-Să-L lăudați pe Domnul, slăviți Numele Lui\nSă-L lăudați pe Domnul voi robii Domnului.\n\n2-Cîți stați în Sfînta-I Casă și-n curtea Lui cîți stați\n3-Să-L lăudați pe Domnul că-I Bun - să-L lăudați!\n\nCîntați al Lui Sfînt Nume că-I binevoitor\n4-El Și-a ales pe Iacov, pe Israel, popor.\n\n5-Eu știu că Domnu-I Mare, ca toți e mai presus\nalți dumnezei ca Dînsul, ca Domnul nostru nu-s.\n\n6-El face ce voiește în cer și pe pămînt\nîn mări și-n alte toate adîncuri cîte sînt.\n\n7-El scoate nori și fulger și ploi din depărtări\nși El sloboade vîntul din ale Lui cămări.\n\n8-El în Egipt pe-ntîii născuți i-a nimicit\ndin oameni și-animale, cu toții au pierit.\n\n9-El a trimis în tine Egiptule minuni\nspre Faraon și ceata-i de slujitori nebuni.\n\n10-Ucis-a regi puternici, mari neamuri a lovit\n11-Pe Sihon împăratul și regele-amorit,\n\npe Og, pe împăratul Basanului l-a-nfrînt\nși pe-mpărați din bunul Canaanului pămînt.\n\n12-Iar țara lor a dat-o de moștenire El\npoporului Său unic, alesul Israel.\n\n13-O Doamne-al Tău Sfînt Nume pe veci va rămînea\nși sfînta-Ți pomenire din neam în neam va sta.\n14-Că Domnul judeca-va pe-alesul Său popor\nși cu-ai Lui robi de-a pururi va fi îndurător.\n\n15-Ai neamurilor idoli argint și aur sînt\nlucrări de mîini de oameni făcute pe pămînt.\n\n16-Au gură dar n-au vorbe, au ochi dar n-au vederi\n17-Urechi au, făr-s-audă, n-au suflet și puteri.\n\n18-Ca ei sînt toți și-aceia ce-i fac și-i vînd, ca ei\nsînt și cei ce pot să-și pună încrederea în zei.\n\n19-A lui Israel casă pe Domnul lăudați\nvoi casă a lui Aron, să-L binecuvîntați.\n\n20-Voi casă a lui Levi slăviți pe Domnul Sfînt\nslăviți-L cîți vă temeți de Domnul pe pămînt.\n\n21-Slăvit să fie Domnul și binecuvîntat\ndin locul sfînt, Sionul ales și minunat.\n\nEl care locuiește al Său Ierusalim\nslăviți, slăviți pe Domnul!\nPe Domnul Îl slăvim!\n"
}