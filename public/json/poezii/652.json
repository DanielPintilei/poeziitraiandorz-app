{
"t" : "Psalmul 137",
"d" : "",
"s" : "1-Pe malurile rîurilor triste\npe malul apelor din Babilon\nacolo am șezut și-am plîns cu jale\ncînd ne-am adus aminte de Sion.\n\n2-În sălciile din ținutu-acela\nnoi ale noastre harfe-am atîrnat\n3-Că-atunci rîzînd, biruitorii noștri\nsă le cîntăm cîntări, au așteptat.\n\nAsupritorii vrut-au bucurie\nvrăjmașii noștri veselii au vrut\ncîntările Sionului cerură\nsă le cîntăm din ele ne-au cerut.\n\n4-Cum Doamne să putem cînta noi oare\ncîntările Sionului iubit\na Domnului cîntări neprihănite\npe un pămînt străin și nedorit?\n\n5-De te-oi uita Ierusalime, să-și uite\na ei destoinicie dreapta mea,\n6-De cerul gurii limba-mi se lipească\nde nu-mi va fi la tine inima!\n\nDe nu-mi voi aminti mereu de tine\nde nu-mi voi face din Ierusalim\na bucuriei culme minunată\nși-a dorului puternic și sublim.\n\n7-Adu-Ți aminte Doamne-adu-Ți aminte\nde ai Edomului stricați copii\ncă-n ziua cînd gemea Ierusalimul\nstrigau toți: radeți-l din temelii!\n\n8-Ah, fiica Babilonului sortită\nla pustiiri cum nu s-au mai văzut\nferice de acel ce-ți va întoarce\nla fel tot răul ce ni l-ai făcut.\n\n9-Ferice de acel ce cu putere\nva apuca pe toți copiii tăi\nși-i va zdrobi de Stînca mîntuirii\npe fiii Babilonului cei răi.\n"
}