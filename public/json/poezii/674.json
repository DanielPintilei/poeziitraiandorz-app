{
"t" : "Îndemnuri la o bună viețuire",
"d" : "",
"s" : "27-Nu opri o faptă bună celui căruia-i lipsește\ncînd poți să i-o faci, tu fă-i-o, Dumnezeu ți-o răsplătește.\n\n28-Să nu spui celui ce-ți cere: du-te, vino iarăși mîine\nîți dau mîine, - dacă astăzi ai de unde să-i dai pîine.\n\n29-Nu gîndi rău împotriva semenului tău, ci bine\ncînd el liniștit și pașnic locuiește lîngă tine.\n\n30-Fără pricină cu nimeni tu să nu te cerți vreodată\ncînd nu ți-a făcut în viață nici un rău cu judecată.\n\n31-Să nu pizmuiești pe omul cel asupritor, iubite\nsă n-alegi nici una dintre a lui căi nelegiuite.\n\n32-Căci pe cei stricați de rele Domnul veșnic îi urăște\ndar cu cei fără prihană este prieten și-i iubește.\n\n33-Peste casa celui rău sînt ale Domnului blesteme, - \nbinecuvîntată-i casa celui bun în orice vreme.\n\n34-Cînd cu cei răi are-a face Domnul joc de ei Își bate\ndar spre cei smeriți Își varsă, harul milei Lui bogate.\n\n35-Înțelepții moșteni-vor slava-n veci cu bucurie\ndar nebunii-avea-vor parte de rușine pe vecie.\n"
}