{
"t" : "Deșertăciunea tuturor lucrurilor",
"d" : "",
"s" : "12-Căci iată, eu, Eclesiastul am fost vestitul împărat\npeste Israel, în frumosul Ierusalimului palat.\n\n13-Eu inima mi-am pus-o toată să cercetez și s-adîncesc\ncu-nțelepciune, toate-toate ce se întîmplă și ivesc\n- aceasta-i o-ndeletnicire de trudă plină - și de greu\nla care îi supune-n viață pe fiii lumii, Dumnezeu...\n\n14-Eu am văzut tot ce se face sub cer, de jos și pînă sus,\nși zic: deșertăciune-s toate... și goană după vîntul dus...\n\n15-Ce este strîmb nu se mai poate adesea îndrepta nicicînd\niar ce lipsește nu mai poate să fie numărat la rînd.\n\n16-Am zis în mine însumi: iată că am sporit de-am întrecut\npe toți cei mari de mai nainte...\nȘi multă carte-am cunoscut.\n\n17-Am vrut să știu înțelepciunea cum și prostia, unde sînt\n- dar am aflat că și aceasta e numai goană după vînt.\n\n18-Căci unde-i multă-nțelepciune e și necaz atît de-ades\nși cine-a vrut să știe multe... cu multe chinuri s-a ales.\n"
}