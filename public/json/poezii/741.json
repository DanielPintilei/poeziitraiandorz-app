{
"t" : "Despre Biserică",
"d" : "",
"s" : "1 - Dumnezeu e orișiunde\nși răspunde orișicui,\ndar mai sigur El răspunde\ncui se roagă-n Casa Lui.\n\n2 - Cînd umilința ta e multă\nși-n locul sfînt te rogi mereu,\natunci fii sigur că te-ascultă\nși oamenii și Dumnezeu.\n\n3 - Binecuvîntat e omul ce se-apropie de-altar\ncu evlavie și teamă,\ncăci smeritul află har.\n\n4 - Lăudați pe Domnu-n toate marginile lumii Lui\npînă unde poți cu gîndul să cobori\nsau să te sui;\ncă oriunde este Domnul, și în mare\nși în mic,\ndincoace de El sînt toate -\ndincolo de El, nimic.\nEl oriunde-ascultă glasul închinării orișicui\nînsă nicăieri n-ascultă mai cu drag\nca-n Casa Lui.\n\n5 - Casei Domnului dați cinste orice om\ndin orice grai,\nCasa Numelui Său Veșnic este-un colțișor de rai.\nDuhul Domnului e-acolo liniștit și iubitor\nbinecuvîntînd pe-oricare credincios închinător.\n"
}