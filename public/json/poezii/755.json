{
"t" : "Coloana infinită",
"d" : "",
"s" : "Coloana infinită\nnoi ne-o privim aievea nălțîndu-se slăvită\ndin Cozii și Suceve.\nCa Iacov în pustie\nvisăm slăvita Scară\ncu îngeri care suie\nsi îngeri ce coboară.\nUn schimb solemn se face\npe scara ne-ntreruptă:\ncei vechi se duc spre Pace,\ncei noi revin spre Luptă.\nSpre Porțile Măririi\nse urcă și coboară\nEroii Răsplătirii\nsi-ai Jertfei pentru tară.\nPlîngînd, privim pe primii\nnăltîndu-se în Soare\nsi îi cîntăm mulțimii\nspre noi coborîtoare,\nrugîndu-ne fierbinte\nspre Cel din Vîrf de Scară\nmai mulți a fi nainte\nacei care coboară.\n"
}