{
"t" : "Isuse, Doamne, o Isuse",
"d" : "",
"s" : "Isuse Doamne o Isuse\ndin ziua-n care m-ai chemat\nsă mă întorc din căi pierdute\neu Ție viața mi-am predat.\n\nAtunci Isuse, Bun Isuse\nsărac eram și umilit\ndar Tu atîta bogăție\nprin harul Tău mi-ai dăruit.\n\nDe-atunci Isus Iubit Isuse\nadînc amar am îndurat\ndar Mîna Ta mîngîietoare\nodihnă inimii mi-a dat.\n\nAm fost uitat Isuse Doamne,\nde prea puțini am fost iubit\ndar Tu mi-ai dăruit în suflet\nun cer de frumuseți slăvit.\n\nAdeseori căzut pe cale\namare lacrimi am vărsat\ndar Tu cu-atîta bunătate\nm-ai sprijinit și ridicat.\n\nIsuse, mult iubit Isuse\nTu mi-ai iertat păcatul meu,\nluînd povara conștiinței\nm-ai ușurat de jugul greu.\n\nIsuse Domnul meu Isuse\ncu ce-ai putea fi răsplătit,\ncînd toată lumea n-are prețul\nce harul Tău mi-a dăruit!\n"
}