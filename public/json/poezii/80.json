{
"t" : "Cînd Ți-am înțeles chemarea",
"d" : "",
"s" : "Cînd Ți-am înțeles chemarea\neu de toate m-am lipsit\nși-am venit să stau cu Tine\ncăci, Isuse, Te-am iubit.\n\nM-am desprins din hora lumii\ndin păcatul ei m-am smult\nși-am venit să stau cu Tine\nși Isuse să Te-ascult.\n\nDespărțitu-m-am de prieteni\nde plăceri m-am despărțit\nși m-am alipit de Tine\ncăci Isuse Te-am iubit.\n\nAzi iubirea Ta mi-e lege\nși Cuvîntul Tău mi-e crez\ncăci doresc să fiu cu Tine\nși de-a pururi să-Ți urmez.\n\nFă ce vrei de-acum cu mine\nviața mea Ți-o dăruiesc\nvreau pe veci să fiu cu Tine\ncăci Isuse Te iubesc!\n"
}