{
"t" : "Despre răspundere",
"d" : "",
"s" : "1 - N-ar trebui să poată dormi-un conducător\nce poartă-n sine grija întregului popor\nconducere înseamnă răspunderea cea grea\nîn fața multor oameni,\ndar și la moartea sa.\n\n2 - Cine poate fi pe lume cel mai bun conducător?\n- cel ce poate ține seamă de folosul tuturor!\n\n3 - Nu poți să atingi noroiul fără să te murdărești,\nnu poți să rămîi om vrednic cînd cu răii te-nsoțești.\n\n4 - Cine-și vinde patul moale va sfîrși întins pe jos,\ncine-și pierde omenia moare ca un ticălos.\n\n5 - Totul este bine-atuncea cînd sfîrșește bine\n- și sfîrșește bine numai cine drept se ține.\n\n6 - Numai la sfîrșit se-mparte premiul frumos\ncelor care-n timpul vieții luptă curajos.\n\n7 - Să nu judecăm nimica înainte de sfîrșit\nnumai la sfîrșit se vede care floare - ce-a rodit.\n\n8 - Nu vorbi de rău o vreme - pînă încă n-a trecut\nnici nu știi ce-ți poate-aduce\nchiar și ultimul minut.\n\n9 - Mai bine-un sfîrșit cu lacrimi\nca un rîs nechibzuit\nde tot ce-i spălat cu lacrimi\npoți răspunde liniștit.\n\n10 - Fericit, cui spui o vorbă și-nțelege-o sută bine\nvai de cel cui spui o sută, dar nici una nu reține.\n"
}