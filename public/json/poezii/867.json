{
"t" : "Evlavia",
"d" : "",
"s" : "1 - Evlavia-i respectul și buna-cuviință\nce duc pîn-la sfințire umblarea în credință\nevlavia nu rîde lumește cu oricine\nci-n sfîntă prețuire va crește tot ce-i bine.\n\n2 - Evlavia s-arată\nîn vorba măsurată\nși-n inima curată\nde orișicare dată.\n\n3 - Evlavia-i virtutea cea negîndit de rară\nși cîtă-i înăuntru se-arată în afară\nacel ce n-o arată în gesturi și cuvinte\nînseamnă că n-o are, - iar dacă spune, minte.\n\n4 - Evlavia în lume atît de rar se vede\ndar fără ea zadarnic mai zice-un om că crede.\n\n5 - Evlavia-i o treaptă pe scara biruinții\nprin ea și prin iubire, ajungi cununa minții.\n\n6 - Evlavia e suma întregilor virtuți\nprin ea cîștigă cinste cei sinceri și plăcuți.\n\n7 - Evlavia-i o treaptă pe scara cea de sus\ncît ea numai iubirea în lume-a mai adus.\n\n8 - Evlavia-i cerința ce-al Binelui cuvînt\no spune că e roadă ce-o are omul blînd.\n\n9 - Oricine vrea să umble curat și bucuros\nîndemnul bun îi cere a fi evlavios.\n\n10 - Evlavia-i cîștigul ce-l are cel smerit\nîn urma suferinței răbdate liniștit.\n\n11 - Evlavia-i prea rară în lumea de acum\ncăci nu merg credincioșii pe-al înfrînării drum.\n\n12 - Evlavia e fiica iubirii cumpătate\nși mama înfrînării pe căile curate.\n\n13 - Evlavia se dobîndește în urma multor înfrînări\nși-a multor lupte cîștigate prin anii multor încercări.\n\n14 - Pe orice treaptă a credinței ai fi ajuns mergînd spre rai\nevlavia mereu se cere\nși trebuie oricînd s-o ai.\n\n15 - De evlavie-i nevoie în oricare fapte bune\ndar nevoia cea mai mare ai de ea-n înțelepciune\ncăci cînd faci o faptă bună și evlavia-i lipsește\nfaci o muncă fără noimă, răsplătirea nu-și primește\ntu dar fiul meu învață a evlaviei purtare\nși-o să ai pe orice cale bucuria cea mai mare.\n"
}