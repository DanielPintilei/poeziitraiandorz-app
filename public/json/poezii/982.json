{
"t" : "Cîntarea îngerașilor",
"d" : "",
"s" : "Cîntarea îngerașilor\nse-nalță numai Ție\nIsuse Scump, Tu ești și-a lor\nși-a noastră bucurie.\n\nȘi îngerii și noi slăvim\nIubirea Ta cea mare\nși ei și noi Te preamărim\ncu-a dragostei cîntare.\n\nȘi ei și noi Te lăudăm\nIsuse-n veci pe Tine\nși jos și Sus să-Ți înălțăm\ncîntări tot mai divine.\n\nȘi ei și noi purtînd mereu\na Ta asemănare\nsă-L preamărim pe Dumnezeu\nc-o sfîntă ascultare.\n\nCum ei în Cer, noi pe pămînt\nTe preamărim pe Tine\nde Slava Numelui Tău Sfînt\nsă fie toate pline.\n"
}