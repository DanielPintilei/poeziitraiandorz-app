{
"t" : "Suflă vînt din",
"d" : "",
"s" : "Suflă vînt din Miază-Noapte\nsuflă cu zăpadă\ncoperind cu haină albă\ncasă și ogradă...\n\n... Sub o streașină de paie\nplînge-o păsărică,\ncine s-o-ndura să-i deie\no fărîmă mică?...\n\nColo-n marginea de sat\nîntr-o colibioară\ndoi bătrîni, de foame stau\nși de frig - să moară.\n\nCopilașul meu, acum\nte gîndești tu oare\nla flămînzii de sub streșini\nși din colibioare?\n\nDu-le-acum cu mîna ta\ninimii văpaie,\ndacă mîine vor fi morți\nși din vina ta e.\n"
}