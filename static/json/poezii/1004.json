{
"t" : "De la Ana la Caiafa",
"d" : "",
"s" : "De la Ana la Caiafa\nTe-au purtat și judecat,\nFața Ta nevinovată\nvinovații au scuipat.\n\nTe-au lovit în fața legii\noamenii nelegiuiți\nși Te-au osîndit la moarte\nDoamne, cei mai osîndiți.\n\nCu cununi de spini Isuse\nFruntea Ți-au încununat\nși Tu Cel mai fără vină\nfost-ai Cel mai vinovat.\n\nCu întreg păcatul lumii\ncalea Crucii ai suit\nfărdelegea tuturora\nne-ai plătit-o răstignit.\n\nJos la poala Crucii Tale\nplîng cei dragi îndurerați\nplîngem și noi, căci prin Tine\ntoți am fost de iad scăpați.\n\nO, Te rog precum Isuse\npentru mine Tu-ai murit\nsă m-ajuți și eu să sufăr\npentru Tine fericit.\n\nToată viața mea pe lume\nvreau să-Ți fiu copil supus\nca și-acolo-n Cer cu Tine\nsă fiu fericit, Isus...\n"
}