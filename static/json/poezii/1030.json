{
"t" : "Octombrie",
"d" : "",
"s" : "Prin merii din livezi,\nfrumoase\nși roșii\nmerele se coc.\nPentru plecarea cea departe\nvin rîndunicile-ntr-un loc.\n\nSe duce draga rîndunică\nce lîngă geam ne-a ciripit\nce trist e totul fără ele\nși plopul plînge desfrunzit.\n\nFă Doamne, cît de bun e mărul,\nsă-mi fie sufletul meu bun.\n\nFă Doamne către Țara Sfîntă\neu gîndurile să-mi adun.\n\nFă Doamne ca avînd credință\nde Tine să mă-nvrednicesc.\n\nFă Doamne ca în toamna vieții\nsă zbor spre cuibul meu ceresc.\n"
}