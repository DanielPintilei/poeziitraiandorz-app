{
"t" : "Mai mult ca mama",
"d" : "",
"s" : "Mai mult ca mama cea mai dulce\nmai mult ca tatăl cel mai bun\ne Dumnezeu care iubește\npe cei ce Lui I se supun.\n\nPărinții te iubesc nu numai\ncînd ești supus și-ascultător\nci te iubesc întotdeauna\nfiindcă ești copilul lor.\n\nIar Dumnezeu Și-arată mila\nspre noi, spre toți copiii Săi\n- dar parcă și mai multă milă\narată El spre cei mai răi.\n\nSpre cei mai răi trimite Domnul\nmai multe binecuvîntări\nca bunătatea Lui văzînd-o\nsă lase relele cărări.\n\nFăcîndu-I voia Lui, să vadă\ncă ea e fericirea lor\ncă cel mai fericit pe lume\ne omul bun și-ascultător.\n\n... Tu fiul meu ia seama bine\nla tot ce-ți cere Dumnezeu\nfrumoasă-i numai ascultarea\ndoar ascultarea, fiul meu.\n"
}