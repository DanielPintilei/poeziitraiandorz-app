{
"t" : "Cuvîntul bun al mamei",
"d" : "",
"s" : "Cuvîntul bun al mamei\nnu-l lepăda copile\ncît va mai fi pe lume\nsă ai urechi și zile;\nci-nseamnă-ți-le bine\nsă i le-asculți pe toate\ncă nu-i pe lume nimeni\nca ea să ți le-arate.\n\nNici pilda bună-a tatii\nn-o lepăda-n viață\nspre tot ce-i vrednicie\ns-o ai mereu în față,\nci calea bună-n care\npărinții te-ndrumează\ncu inima întreagă\niubește-o și-o urmează.\n\nCăci fericit e numai\nacel ce-și prețuiește\npărinții și credința\nprin care Domnu-l crește.\n"
}