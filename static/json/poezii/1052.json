{
"t" : "Cu drag privește Domnul",
"d" : "",
"s" : "Cu drag privește Domnul\ndin Cerul înstelat\npe fiul ce se roagă\ncu mama-ngenuncheat.\n\nCu drag ascultă Domnul\ncînd glasul liniștit\nse roagă cu credință\nspre Cerul strălucit.\n\nCu drag veghează Domnul\nla patul cel curat\nodihna celor care\ncu drag I s-au rugat.\n\nCu drag îi crește Domnul\npe orice copilași\nce I-au cerut de pază\npe sfinții-I îngerași.\n\nCu drag ajută Domnul\npe mamele ce-și cresc\ncopiii după voia\nPărintelui Ceresc.\n"
}