{
"t" : "De ce se uită păsărica?",
"d" : "",
"s" : "De ce se uită păsărica\nîn sus, cînd cîntă, mama mea?\nde ce se uită păsărica\nîn sus, atunci cînd apă bea?\n\nDe ce uită ea, ca mine\nspre tine - cînd mă-nveți să cînt?\n- sau este Cineva Acolo\nce-i spune ei un drag cuvînt?\n\nDe ce uită-n sus, ori are\nAcolo Sus în Cer și ea\nvreo mamă dulce care-o-nvață\nși care-i dă mereu ceva?\n\nDe ce și florile se uită\ncu ochișorii mamă-n sus?\nde parcă-atîtea vreau să știe\nși parcă-atîtea au de spus...\n\nDe ce li-s ochii plini de rouă\nde parcă brațe dragi le-atrag,\nsau vreau și ele-atunci măicuță\nsărutul Cuiva ce li-i drag?\n\nDe ce copile? - știu și ele\ncă Undeva, Acolo, Sus\ne-Acela ce le face bine\nși-I cîntă Domnului Isus.\n"
}