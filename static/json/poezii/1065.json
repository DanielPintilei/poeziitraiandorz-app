{
"t" : "Ca un pom",
"d" : "",
"s" : "Ca un pom cu mere de-aur\ncerul e de stele plin,\nprintre ele mii de îngeri\nfericiți se duc și vin.\n\nCînd o stea căzînd se vede,\nea-i un măr ce s-a desprins\ncînd o aripă de înger\nprea grăbită, l-a atins.\n\nLuna-i ca un coș de aur\nunde îngerașii pot\ndimineața să adune\nmerele din pomul tot.\n\nSeara mărul cel de aur\niar rodește minunat\nparcă-s tot aceleași mere\ncăci li-e locul neschimbat.\n\n... Cei care-L iubesc pe Domnul\nvor ajunge fericiți\nsă culeagă mere de-aur\nca și îngerii iubiți.\n\nȘi vor duce cu iubire\nrod de aur luminos\nîn cîntări de fericire\nDomnului Isus Hristos.\n"
}