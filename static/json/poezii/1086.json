{
"t" : "Pe genunchii lui Isus",
"d" : "",
"s" : "Pe genunchii lui Isus\nafli dulcea stare\nunde harul cel de Sus\nîți dă bucurii cum nu-s\nnicăieri sub soare.\n\nPe genunchii lui Isus\ncine stă și crede\ntot ce gura Lui ne-a spus\nși iubirea-I ne-a adus\n- rai și îngeri vede.\n\nPe genunchii lui Isus\nstînd în rugăciune\nfericit și eu supus\nam primit tot ce v-am spus\ncîntec și minune.\n\nPe genunchii lui Isus\nviața-i fericită\nbucuria-i fără-apus\nstarea-i dulce de nespus\nfața-i strălucită.\n\nPe genunchii lui Isus\nveți cunoaște cum e\nvoia Lui s-ajungeți Sus\nsă trăiți minuni cum nu-s\nnicăieri pe lume.\n"
}