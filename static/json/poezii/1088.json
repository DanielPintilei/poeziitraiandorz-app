{
"t" : "Mai curat decît zăpada",
"d" : "",
"s" : "Mai curat decît zăpada\nTu îl faci în veci pe-acel\nce Ți se predă Isuse\ncu tot sufletul din el.\n\nO Isuse, o Isuse\nfă-mă și pe mine-așa\ncăci doresc așa să-mi vină\nsufletu-naintea Ta.\n\nMai frumos ca orice cîntec\nfaci Tu drumu-ngust și sfînt\nal aceluia ce-și ține\nal Tău dulce legămînt.\n\nMai curat decît cristalul\nfaci Tu duhul orișicui\nÎți încredințează Ție\ntoate gîndurile lui.\n\nMai de preț ca orice aur\nfaci Tu viața celui blînd\ncare umblă și lucrează\nbinefăcător, tăcînd.\n\nMai slăvit ca orișicine\nîl vei face Tu pe-acel\ncare-a semănat mai bine\ncu un crin și cu un miel.\n"
}