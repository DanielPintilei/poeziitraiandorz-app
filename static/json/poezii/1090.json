{
"t" : "Cîte-o povestire mică",
"d" : "",
"s" : "Cîte-o povestire mică\npentru fiu și pentru fiică,\nv-am primit și v-am adus\nca din partea lui Isus\nși cu gîndul cel mai bun\nvi le scriu și vi le spun\nsă-nvățați tot ce-i frumos\nfericit și luminos\npentru orice credincios\nca să-L afle pe Hristos.\n\nToate-aceste povestiri\ncu-ntîmplări și cu-amintiri\nau în ele-același gînd\nsă vă crească ascultînd\ntot ce-i drept și-adevărat\ntot ce-i bine și curat\nsă aflați tot ce-i frumos\nfericit și luminos\npentru orice credincios\nca să-L aibă pe Hristos.\n\nLuați seama negreșit\nbunul sfat de la sfîrșit,\ncăci din fiecare ies\ncăile cu rod ales\nfaptele cu sfînt cules\n- pentru cine le-a-nțeles.\n\nSă trăiți tot ce-i frumos\nfericit și luminos\npentru orice credincios\nca să-ajungă la Hristos.\n"
}