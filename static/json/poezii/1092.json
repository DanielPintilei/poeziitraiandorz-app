{
"t" : "Copiii credincioși",
"d" : "",
"s" : "Copiii credincioși sînt buni\nla școală și acasă\npurtarea lor e orișicînd\ncuminte și frumoasă.\n\nCu alți copii sînt drăgălași\ncu nimeni nu se ceartă\noricine de le-ar face-un rău\nei îl iubesc și-l iartă.\n\nAșa copil e Petrișor\nși-așa fetiță-i Lia\nsă-i vezi cît sînt de-ascultători\nmai mare bucuria.\n\nÎn timpul liber ei citesc\ncu drag în Cartea Sfîntă\nsau stînd, la Domnul se gîndesc\nse roagă Lui și-I cîntă.\n\nLa școală ei sînt cei dintîi\nși-așa-s în tot ce-i bine\nsînt harnici,\nblînzi\nși credincioși\ncă-i laudă oricine.\n\nAșa-s copiii credincioși\nașa Isus ne-nvață\ncăci numai dacă sînt așa\nei sînt ai Lui în viață.\n\nDe nu-s așa,\nori mici ori mari\ncei credincioși se-nșeală\ncăci viața cu Hristos e-un har\nși nu-i o vorbă goală.\n"
}