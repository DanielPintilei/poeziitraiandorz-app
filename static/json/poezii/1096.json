{
"t" : "Nicușor",
"d" : "",
"s" : "Nicușor e bun băiat\ncredincios și așezat\nseara nu se culcă-n pat\npînă cînd nu s-a rugat\nTatălui Ceresc și Bun\nprecum îngerașii spun.\n\nDimineața iar, grăbit\nel se scoală mulțumit\nse îmbracă îngrijit\nși se roagă liniștit\niar la școală-i cel mai bun\ntoți de Nicu, bine spun.\n\nDe la școală vine-apoi\nliniștit pe drum napoi\nmerg copiii la zăvoi\nși-l îndeamnă: hai cu noi\nînsă Nicușor cel bun\nnu-i urmează, orice-i spun.\n\n... În grădină-i loc frumos\nvaca paște, el stă jos\nși citește credincios\nCartea Domnului Hristos.\nNicușor e-așa de bun\nfiți și voi ca el, vă spun!\n"
}