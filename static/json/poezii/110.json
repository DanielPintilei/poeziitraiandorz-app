{
"t" : "Preasfinte Duh de viață darnic",
"d" : "",
"s" : "Preasfinte Duh de viață darnic,\nPreasfinte-mpărțitor de har\nîn fața Ta îngenunchează\na noastră mulțumire iar.\nO, Tu ai dat vieții noastre\nbotezul minunat de foc\nce-a cununat în noi durerea\ncu fericirea la un loc.\n\nO, Tu ne-ai răsărit în suflet\nlumina altei noi vieți\ndescoperindu-ne atîtea\nnecunoscute frumuseți.\nÎn inimi ne-ai aprins statornic\nînflăcăratele trăiri\nca să-Ți putem aduce jertfa\ndeplinei noastre dăruiri.\n\nFăcut-ai sufletele noastre\npotir de aur minunat\nși darnic le-ai umplut adîncul\ncu harul Tău nemăsurat.\nDezvăluitu-ne-ai frumsețea\nCerescului Ierusalim\npărtași la dulcea-i fericire\nchiar de pe-acum ne faci să fim.\n\nÎn fața Ta întreaga noastră\nrecunoștință vine iar\nsă-Ți mulțumim... o, slavă Ție\nPreasfinte-mpărțitor de Har!\n"
}