{
"t" : "Suflet nou-născut",
"d" : "",
"s" : "Suflet nou născut pe lume azi ai fost sfințit\nși-n biserica cea sfîntă prin botez primit\nai primit pecetluirea Duhului Preasfînt\nharul sfințitor al vieții tale pe pămînt.\n\nÎți dorim să trăiești\ncredincios\nfericit să-L slujești\npe Hristos.\n\nDe satana și păcate azi te-ai lepădat\ncu Hristos și cu credința te-ai împreunat\nînsemnarea Crucii Sfinte peste trupul tău\nDomnului te-nchină astăzi pentru lucrul Său.\n\nMintea ta s-o-nțelepțească gîndul luminos\nmijlocul să-ți întărească Duhul lui Hristos\nochii tăi să vadă calea către Dumnezeu\niar urechile s-asculte glasul Lui mereu.\n\nMîinile să le-ai curate binele făcînd\niar picioarele-ndreptate calea Lui urmînd\nastfel să-ți păstrezi în cinste numele primit\nca să poți primi cununa vieții la sfîrșit.\n"
}