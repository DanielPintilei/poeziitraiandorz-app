{
"t" : "Cît păcatul m-a purtat...",
"d" : "",
"s" : "Cît păcatul m-a purtat\ncincisprezece toamne,\ntoți mereu m-au lăudat\nnimeni nu s-a supărat\nnimeni Doamne!\n\nCît la cel rău i-am slujit\ncincisprezece toamne,\ntoată lumea m-a iubit\nnimeni nu m-a prigonit\nnimeni Doamne!\n\nCît de lume mi-a plăcut\ncincisprezece toamne,\norice rele-aș fi făcut\nnimeni nu m-ar fi-abătut\nnimeni Doamne!\n\nCît trecură ca un fum\ncincisprezece toamne,\nnimeni nu mi-a stat în drum\nnimeni Doamne!\n\nDar de cînd mă port să-Ți plac\n(trei sau patru toamne)\nbine caut mereu să fac\nși tot nu mă are-n plac\nnimeni Doamne!...\n\n- O, mereu de-aș fi pribeag\ntoate-a vieții mele toamne,\nura tuturor o trag,\nmi-e de-ajuns să mă ai drag\nazi Tu Doamne!...\n"
}