{
"t" : "Cîntă-i tată la copil",
"d" : "",
"s" : "Cîntă-i tată la copil\nseara adormindu-ți-l\nculcă-te cuminte\nTatăl nostru Cel Preasfînt\nsă-ți dea scumpul simțămînt\nal credinței sfinte.\n\nPuiul tatii pui, puiul tatii pui\ntu ești fiul Domnului\nsă crești numai slujbei Lui\npuiul tatii pui, puiul tatii pui\nnumai pentru slava Lui\npuiul tatii pui...\n\nDulcele cîntării grai\npentru Dumnezeu să-l ai\nmoale și fierbinte\nDomnul nostru Sfînt Hristos\nsă te facă-un sol frumos\nal nădejdii sfinte.\n\nSfînt Cuvîntul lui Isus\ncurajos să-L nalți mai sus\ncu cerești cuvinte\nși să porți tot mai cu drag\nal neprihănirii steag\nși-al iubirii sfinte.\n"
}