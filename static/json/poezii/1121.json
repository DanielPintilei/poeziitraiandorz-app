{
"t" : "Cîntă-i mamă psalmii",
"d" : "",
"s" : "Cîntă-i mamă psalmii sfinți\nfiului tău seara\ncum cînta-n fiori fierbinți\nMaica și Fecioara\ncînd pe Fiul ei Ceresc\nÎl creștea duioasă\n- psalmii sfinți îi dăruiesc\no simțire-aleasă.\n\nȘi te roagă mamă blînd\npeste leagăn seara\nprecum se ruga plîngînd\nMaica și Fecioara\ncînd pe Fiul ei Ceresc\nÎl veghea duioasă\n- rugăciunile-ți doresc\ninima frumoasă.\n\nȘi citește-i mamă mult\ndin Scriptură seara\ncum citea cîndva demult\nMaica și Fecioara\ncînd pe Fiul ei Ceresc\nL-nvăța duioasă\n- Sfintele Scripturi îi cresc\nviața credincioasă.\n"
}