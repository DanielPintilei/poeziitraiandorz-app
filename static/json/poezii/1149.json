{
"t" : "Mamă, iată cum călăii",
"d" : "",
"s" : "Mamă, iată cum călăii\ndau în jurul Lui ocol\nuite mamă cum pun Crucea\ngrea, pe umărul Lui gol.\n\nUite mamă cum Îl leagă\nși cum mîinile Îi strîng\nmamă, nu mai pot, mă doare\nnu pot mamă să nu plîng...\n\nMamă, unde-i oare tata\nsă ne ducem să-L scăpăm\nștii ce mult ne-a dat El nouă\nși noi cît Îi datorăm?\n\n- Plînge fiul meu cu mine\npentru suferința Sa\ndoar atît putem noi face\ncînd El suferă așa.\n\n... O, Mîntuitorul nostru\nce mult trebuie să-nduri\nca să ierți și vina noastră\ncum scriu Sfintele Scripturi!\n"
}