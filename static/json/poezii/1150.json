{
"t" : "Mamă, unde-L duc?",
"d" : "",
"s" : "Mamă, unde-L duc pe Domnul\niată mamă, că-L pornesc\n- fiul meu, către Golgota\nrugul Lui Dumnezeiesc.\n\nAcolo va arde Domnul\npe al Crucii Sfînt Altar\nspre-a ne ispăși păcatul\nși-a ne-nvrednici de har.\n\n- Mamă, hai și noi să mergem\ndupă Domnul cu ai Săi\nca să vadă că nu-I Singur\npărăsit printre călăi.\n\n- Haidem fiul meu, căci Domnul\npentru noi îndură-acum\npentru noi e Crucea asta\npentru noi e-acest greu drum.\n\nEl ne va vedea iubirea\ncare neputînd altfel\nmăcar plîngem după Dînsul\nmăcar mergem după El!\n"
}