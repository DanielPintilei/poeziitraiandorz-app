{
"t" : "Tată, unde te-ai aflat?",
"d" : "",
"s" : "Tată, unde te-ai aflat\ncînd Isus nevinovat\nera judecat?\npoate tu nu L-ai bătut\nnici moartea nu I-ai cerut\n- dar de ce-ai tăcut?\n\nTată, ce făceai atunci\ncînd Isus suia în munci\ncalea grelei Cruci\npoate nu L-ai apăsat\ndar de ce departe-ai stat\n- și n-ai ajutat?\n\nTată, dar acum ce faci\ncînd vorbești așa ori taci\ncui să placi?\nunde merg a tale căi\ncu cei buni sau cu cei răi\n- care-s frații tăi?\n\nTată, roagă-te căit\npentru tot cît ai greșit\nCelui Răstignit\nDomnul Bun S-ar îndura\nși El iarăși te-ar ierta\n- de te-ai îndrepta...\n"
}