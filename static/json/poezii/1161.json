{
"t" : "Mamă, iată că L-au pus",
"d" : "",
"s" : "Mamă, iată că L-au pus\nîn mormînt nou pe Isus\nși-apoi la intrarea sa\nau împins o piatră grea.\n\nMamă, piatra de ce-o pun\npeste Domnul nostru Bun\nn-a spus El că va-nvia\ncum să iasă de sub ea?\n\nȘi de ce toți au plecat\nși acolo L-au lăsat\nnimeni n-așteaptă dorind\nca să-L vadă înviind?\n\n- Fiul meu, așa a spus\ncă va pătimi Isus\nînsă prin puterea Sa\nEl din morți va învia.\n\nVino să ne apropiem\nla mormînt să-ngenunchem\ns-așteptăm cu dor nespus\npînă va-nvia Isus.\n"
}