{
"t" : "Iată ce frumoasă-i mamă",
"d" : "",
"s" : "Iată ce frumoasă-i mamă\nCasa Domnului acum\nauzi glasul Lui cum cheamă\nprin al tămîierii fum.\n\nSă-I cîntăm frumos\nDomnului Hristos\ntoți cei ce-L iubim\nși cei ce-L dorim\ntoți cei ce-L urmăm\nsă I ne-nchinăm.\n\nParcă vezi cum îngeri zboară\nde la ceruri pînă-aici\ncu lumini ce ne-nfășoară\nca un roi de stele mici.\n\nLiturghia cum răsună\nca o trîmbiță din cer\nvino mamă căci s-adună\nturma Blîndului Oier.\n\nVino, clopotele cîntă\nparcă-s coruri îngerești\nîn biserica cea sfîntă\nca în ceruri te simțești.\n\nDoamne-așa să ne găsească\nArătarea Ta cînd vii\nca și-n Slava Ta cerească\nsă dorești cu noi să fii.\n"
}