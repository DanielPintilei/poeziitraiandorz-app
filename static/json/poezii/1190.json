{
"t" : "O, cînd privesc spre cerul",
"d" : "",
"s" : "O, cînd privesc spre cerul\npe care l-ai creat\nnu știu cum să Te laud\nPărinte Minunat.\n\nFii slăvit și mărit\nTată Strălucit\nTe slăvim și mărim\nDumnezeu Sublim.\n\nCăci Doamne, toate, toate\nne spun ce Mare ești\nce Bun ești și Puternic\nTu Cel ce ne iubești.\n\nTe preamăresc pe Tine\na nopții stele mii\nal căror loc și număr\nTu, numai Tu le știi.\n\nTe preamărește marea\ncu tot ce este-n ea\nși ziua cea mai dulce\nși noaptea cea mai grea.\n\nȘi toată lumea mică\na celor ce nici sînt\nși lumea mare strigă\nslăvit fii Tată Sfînt!\n"
}