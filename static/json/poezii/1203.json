{
"t" : "Îți cînt cu al meu suflet",
"d" : "",
"s" : "Îți cînt cu al meu suflet\nși cu-a mea gură-Ți cînt\no Dumnezeul nostru\nCel Mare, Bun și Sfînt\nși-aș spune despre Tine\ntot ce știu mai frumos\ncăci Tu ești Tatăl nostru\nCel Bun și Credincios.\n\nTu ești Izvorul Veșnic\nal harului Suprem\ndin care noi cu toții\nviața ne-o avem\nși Ție, numai Ție\nde toate-Ți mulțumim\ncu inima, cu toată\nPărinte, Te slăvim.\n\nRămîi cu noi întruna\nși pașii ni-i condu\npe urma Ta să mergem\nașa precum vrei Tu\ncăci dacă-n viața asta\nCuvîntu-Ți vom păzi\natunci și-n cealaltă\ncu Tine vom prînzi.\n"
}