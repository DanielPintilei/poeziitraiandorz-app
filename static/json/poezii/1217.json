{
"t" : "În jurul nostru",
"d" : "",
"s" : "În jurul nostru mii de frați ai noștri\ntrăiesc plîngînd și mor nemîntuiți\no, dacă L-ar afla și ei pe Domnul\ncu cît am fi și noi mai fericiți.\nLa muncă tineri credincioși, la muncă\nsporind avîntul credincios\nHristos să fie dus la frații noștri\nși frații noștri la Hristos.\n\nO lume-ntreagă zace-n întuneric\nînfometați și goi și învrăjbiți\nși numai prin Hristos și prin lumină\npot fi salvați și pot fi mîntuiți.\nLa muncă tineri credincioși, la muncă\ns-ajungem veacul glorios\nHristos să fie dus la lumea-ntreagă\nși lumea-ntreagă la Hristos.\n\nFiți fiecare-un credincios statornic\nși-un luptător viteaz pîn-la sfîrșit\nce răsplătiți veți fi cînd lupta voastră\nva fi încununată strălucit.\nLa muncă tineri credincioși, la muncă\npîn-la triumful luminos\nHristos, cununa biruinței voastre\nși voi cununa lui Hristos!\n"
}