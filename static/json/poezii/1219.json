{
"t" : "Pîinea Vie e Cuvîntul",
"d" : "",
"s" : "Pîinea Vie e Cuvîntul\nVeșnic al lui Dumnezeu\ncine-L caută ascultîndu-L\nare Viața-n El mereu.\n\nApă Vie e Scriptura\npentru orișicine-o vrea\nfericită e făptura\nce se-adapă de la ea.\n\nCandelă pentru picioare\ne Cuvîntul cel ceresc\nși Lumină pe cărare\nla toți cei care-L trăiesc.\n\nSabie cerească este\nBiblia, Cuvîntul Sfînt\ncinste cui Îl mînuiește\ndrept și sigur și ne-nfrînt.\n\n... Sfînt Cuvîntul Mîntuirii,\nfă-mă-n totul credincios\ndă-mi sfințenia trăirii\nsă fiu vrednic de Hristos!\n"
}