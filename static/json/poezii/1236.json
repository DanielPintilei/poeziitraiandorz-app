{
"t" : "Făgăduința lui Isaac",
"d" : "",
"s" : "Avraam n-avea fii căci Sara nu-i născuse nici un fiu\nși erau bătrîni și totul se părea că-i prea tîrziu.\n\n... Într-o zi Avraam stînd singur sub stejarii lui gîndind,\nvăzu trei bărbați alături și-a lor fețe strălucind\nîi pofti să-i ospăteze cu tot ce mai bun avea\niar nainte de plecare Cel Dintîi i-a spus așa:\nîntr-un an, pe vremea asta, cînd la tine-am să reviu\nține minte promisiunea: - Sara va avea un fiu!\n\nSara, ascultînd în taină, a rîs auzind așa\nDomnul S-a-ntristat că Sara s-a-ndoit de vorba Sa.\n\n... Și așa a fost, căci Domnul\nîmplinește tot ce-a spus\nfericit e cine crede\ntot Cuvîntul Cel de Sus\nsfînta Lui făgăduință\nse-mplinește ne-ndoios\ncăci Cuvîntul e putere\nși puterea e Hristos.\n"
}