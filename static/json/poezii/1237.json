{
"t" : "Avraam și Eliezer",
"d" : "",
"s" : "Avraam îmbătrînise\nși era bogat acum\niată-l gata să-l trimită\npe Eliezer la drum\nporuncindu-i: - mergi în locul\nși în casa alor mei\nși de-acolo o soție\npentru fiul meu să iei\n... robul său jură s-asculte\nși să facă cum i-a spus\niar pe drum cerea cu lacrimi\najutorul cel de Sus.\n\nO, părinți, aveți de grijă cînd și anii nunții vin\nnu căutați la fiii voștri fetele de neam străin\nnu vă lăcomiți la aur și la case și averi\ncă v-aduceți numai chinuri și necazuri și poveri\ncăutați printre cei de-ai voștri,\nde-o credință și de-un fel\nsufletul pe care Domnul vi-l alege pentru el\ncereți-l cu rugăciune dintr-un suflet credincios\nDumnezeu o să v-ajute, - și-ajutorul e-n Hristos.\n"
}