{
"t" : "O suflete ce-n rău apuci",
"d" : "",
"s" : "O suflete ce-n rău apuci,\nde-ai ști tu-n ce adînc te duci.\n\nDe-ai ști ce-adînc cădea-vei greu\ncînd umbli fără Dumnezeu.\n\nÎn tina negrului păcat\nîn moarte tu te-ai cufundat.\n\nNu vezi tu oare cum de Sus\nte cheamă harul lui Isus?\n\nÎntoarce azi la El napoi\nși lasă-al relelor noroi!\n\nEl pentru tine S-a Jertfit,\ncu ce iubire te-a iubit!\n\nTu poți urechea să-ți înfunzi\nla glasul Lui să nu răspunzi?\n\nPoți tu să-ți coperi ochii tăi\nși să mai mergi pe rele căi?\n\nPoți tu cînd azi așa duios\nte cheamă harul lui Hristos,\n\nși-n al iubirii dulce prag\nte-așteaptă El cu-atîta drag?\n\nPoți oare tu să nu te-apleci?\n- Ah, cum vei plînge-n veci de veci!\n"
}