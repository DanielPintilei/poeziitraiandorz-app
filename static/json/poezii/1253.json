{
"t" : "Foamete în Egipt",
"d" : "- Genesa 47 -",
"s" : "Foametea s-a-ntins în țară\negiptenii toți venind\nse rugau, plecați, lui Iosif\npîine pentru-ai lor cerșind.\n\nIosif le-a luat argintul,\nvitele și tot ce-aveau\nși le-a dat ca să nu moară\ngrîul care li-l cereau.\n\nCînd n-au mai avut nici vite\nnici argint, - au dat un zvon\ncă le va lua pămîntul\npentru pîine Faraon.\n\nOamenii-au dat și pămîntul\nca să scape ei și-ai lor\nastfel a scăpat de moarte\nprin Iosif, acel popor.\n\n... Strînge-n anii buni și ține pentru cînd vin anii răi\nca să ai și pentru tine și să ai și pentru-ai tăi.\n\nStrînge-n anii cînd Cuvîntul Se împarte-mbelșugat\nca să ai cînd bate vîntul și Cuvîntul e-alungat.\n\nStrînge post și rugăciune, gînd și cuget luminos\nca să dai și cui îți cere, - și s-ai plată la Hristos.\n\n"
}