{
"t" : "Copilașul Moise",
"d" : "- Exod 2 -",
"s" : "S-a-ndurat cu milă Domnul\nde popor precum a zis\nși la vremea potrivită\nun profet i-a fost trimis.\n\nIar profetul dat de Domnul\ne-acest drăgălaș copil\nce prințesa egipteancă\niată l-a salvat din Nil.\n\nCăci măicuța lui cea bună\nîi făcuse-un legănaș\nși l-a așezat pe ape\nca să-l scape de vrăjmaș...\n\nCînd vrea Domnul să Se-ndure de-un pămînt și de-un popor\nDomnul face să se nască un profet din neamul lor.\n\n... El le va vesti Lumina și-i va îndruma spre ea\nfericit va fi poporul cît în frunte-l va avea.\n\nCine-i va urma cuvîntul, din robie va fi scos\nîn Lumină-i Libertatea, - Libertatea-i în Hristos...\n\n"
}