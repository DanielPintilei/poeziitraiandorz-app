{
"t" : "Cîntarea Izbăvirii",
"d" : "- Exod 15 -",
"s" : "Atunci Moise și toți fiii din poporul Israel\npentru Dumnezeu cîntară o cîntare-n unic fel.\n... Domnului cînta-voi pururi, ziceau ei cu glas măreț\nEl a năpustit în mare, - cară, cai și călăreți.\nDomnul e Tăria noastră și Temei de veșnic cînt\nEl ne-a izbăvit, El este Dumnezeul nostru Sfînt.\nDomnul este Dumnezeul lăudat de-ai mei părinți\neu Îl voi slăvi cu-a mele lacrimi și cîntări fierbinți.\nDomnul este un Războinic ne-nfricat și neînvins\nSlava Numelui Său Mare peste lumi și veci S-a-ntins.\nEl a aruncat în mare carele lui Faraon\nEl a izbăvit poporul dus de Moise și Aron...\nNumele Atotputernic al lui Dumnezeu e Sfînt\nși-Adăpost în veci e-acelui care ține-al Lui Cuvînt\nel prin orice foc va trece și din orice ape-i scos\ncăci se-ncrede-n al Său Nume, - și-al Lui Nume e Hristos.\n"
}