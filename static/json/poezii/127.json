{
"t" : "Bolnav de dorul Tău",
"d" : "",
"s" : "Bolnav de dorul Tău Isuse\nprin lume-acum eu trec străin\nchemîndu-Te mereu pe Nume\ncu-al așteptărilor suspin.\n\nStrăbat pustii de necredință\nși mări de fărdelegi grăbit\nprin lume fără poposire\nTe caut și strig neliniștit.\n\nFlămînd și-nsetoșat de Tine\ndoresc al harului Tău miez\ncăci foamea inimii și setea\ncu Tine doar mi-ndestulez.\n\nIar cînd Te aflu-Ți sorb Cuvîntul\nuimit de-al Lui belșug bogat,\ncum simt puterea Lui umplîndu-mi\nadîncul meu nesăturat!\n\nȘi-nfiorat de fericire\nplec ochii-n jos și-ascult răpit\n- Isuse, nu mai am Isuse\nnimic pe lume de dorit!\n"
}