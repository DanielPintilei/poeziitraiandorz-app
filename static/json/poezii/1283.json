{
"t" : "Ghedeon",
"d" : "- Judecători 6 -",
"s" : "Ghedeon e-ales de Domnul spre-a fi pus judecător\nera omul cel mai harnic și mai vrednic din popor.\n\nÎngerul trimes de Domnul l-a găsit la grîu muncind\nși l-a-mbărbătat la luptă, Dumnezeu cu el fiind.\n\nGhedeon văzînd că Domnul S-a-ndurat și l-a chemat\ni-a cerut un semn, - și Domnul semnul lînii i l-a dat.\n\nApoi a pornit să strîngă oastea după-al Lui Cuvînt\nși-a-ntărit făgăduința cu puternic legămînt.\n\nToți acei aleși de Domnul\nau fost harnici cum e scris\ndupă hărnicie Domnul i-a ales\nși i-a trimis\n- tinere, fii și tu harnic\nmuncitor conștiincios\nhărnicia e-o virtute\nmunca-i voia lui Hristos...\n\n"
}