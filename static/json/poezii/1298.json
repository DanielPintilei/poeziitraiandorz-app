{
"t" : "Vrăjitoarea",
"d" : "- 1 Samuel 28 -",
"s" : "Saul, lepădat de Domnul neavînd nimic curat\nse lupta cu orice cale să rămînă împărat.\n\nFilistenii s-au strîns iarăși năvălind spre Israel\nși Saul n-avea pe nimeni, căci murise Samuel.\n\nȘi din rău în rău mai tare prăbușindu-se s-a dus\nsă întrebe-o vrăjitoare,\ndar el cine e, n-a spus.\n\nVrăjitoarea chemînd duhul profetului Samuel\ni-a spus tot ce hotărîse Domnul mîniat pe el.\n\n... Saul a căzut în mîna filistenilor înfrînt\ncăci așa sfîrșește cine calcă legămîntul sfînt.\n\nDacă ți-ai călcat odată\nlegămîntul - și-ai căzut\nnu mări prin alte rele\nrăul care l-ai făcut.\n\nCazi mai bine înaintea\nDomnului neputincios\nși te-ntoarce să te ierte\n- și iertarea-i în Hristos.\n\n"
}