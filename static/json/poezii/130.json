{
"t" : "Pleacă-Ți iar urechea Doamne",
"d" : "",
"s" : "Pleacă-Ți iar urechea Doamne în acest tîrziu amurg\nsă ne-asculți mărturisirea lacrimilor care curg.\nPlîngem iar cu toții stingheri plini de patimi și nevoi\ngreu și mare ni-e păcatul\nDoamne-ndură-Te spre noi!\n\nDin părerile greșite, noi, convingeri ne-am format\nși-am crezut în ele Doamne, iar pe Tine Te-am uitat,\ndar ne-am rătăcit pe urmă ca o turmă rea de oi\nvino iarăși și ne-adună:\nDoamne-ndură-Te spre noi!\n\nDin minciună noi făcurăm adevărul cel mai sfînt\nși ne-am rezemat pe-acesta multă vreme pe pămînt\ndar ne-am prăbușit pe urmă în prăpăstii de noroi\nscapă-ne Părinte iarăși\nDoamne-ndură-Te spre noi!\n\nDintr-un idol ne făcurăm dumnezeu...\nși l-am cinstit\nînchinatu-ne-am la dînsul iar de Cer ne-am despărțit\nși-astăzi părăsiți ajuns-am ruinați de tot și goi\nMila Ta să ne ridice,\nDoamne-ndură-Te spre noi!\n\nO, ne pare rău și plîngem pentru tot ce-am făptuit\nne căim de fapta noastră ca și fiul rătăcit\nși la Tine Tatăl nostru iar ne-ntoarcem înapoi,\niartă rătăcirea noastră\nDoamne-ndură-Te spre noi!\n\nȘterge fărdelegea noastră, iarăși Tată Bun de Sus\npentru dragostea iertării, pentru Jertfa lui Isus\nși ne scapă de osînda Judecății de Apoi\nmîntuiește-ne de-a pururi\nDoamne-ndură-Te spre noi!\n"
}