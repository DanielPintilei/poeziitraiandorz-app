{
"t" : "Prorocul Neemia",
"d" : "- Neemia 1 -",
"s" : "Multă vreme-a fost Israel sfîșiat de domni străini\nși era Ierusalimul numai jale și ruini,\ndar profetul Neemia, om de Dumnezeu trimis\ns-a dus pînă la-mpăratul\n- și despre Sion i-a zis:\nÎmpăratul i-a dat voie și-ajutor cît a voit\nspre-a zidi Ierusalimul,\nși n-a stat pîn-a sfîrșit.\nMulți s-au ridicat în contră-i\ndin străini și din ai săi\ndar el și muncea pe ziduri\nși lupta cu toți cei răi.\nDumnezeu i-a dat izbîndă\ncă-a fost drept și curajos\niar cui luptă și muncește\nîi ajută-n veci Hristos.\n"
}