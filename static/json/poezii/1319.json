{
"t" : "Bunavestire",
"d" : "- Luca 1 -",
"s" : "Iată marele arhanghel Gavril smerit venind\nși Fecioarei Preacurate Nașterea Binevestind.\n- Plecăciune ție cărei S-a făcut un mare Har\nDumnezeu, Treimea Sfîntă, pe-al tău trup îl face-altar.\nTatăl te-a ales iar Duhul te va-mbrățișa-astfel\ndintru tine Se va Naște Fiul Sfînt Emanuel.\nȘi cînd toate-au să se-ntîmple astfel după cum ți-am spus\nsă iei Fiul tău Cel Unic, - să-I pui Numele Isus.\nCăci El e Mîntuitorul și Cel Veșnic Îi va da\nScaunul Lui de-Mpărăție care veșnic va ținea.\nEl va-mpărăți pe casa lui Israel cel iubit\nși a Lui Împărăție nu va mai avea sfîrșit.\nLegămînt puternic este orișice Cuvînt de Sus\n- bucuroasă-a zis Preasfînta: - fie mie cum ai spus...\nBinecuvîntată-ți spunem\nși noi, Crin cu sfînt miros,\nplecăciune ție Maica\nși Mireasa lui Hristos...\n"
}