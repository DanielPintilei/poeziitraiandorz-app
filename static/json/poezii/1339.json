{
"t" : "Umblarea pe ape",
"d" : "- Matei 14 -",
"s" : "Ucenicii-au plecat singuri cu corabia-n apus\nDomnul iarăși și El Singur Se ruga pe munte sus.\n\n... Noaptea a venit pe ape la ai Săi îngrijorați\nei cînd L-au văzut pe valuri au țipat înfricoșați.\n\nDomnul le-a vorbit, iar Petru din corabie ieșind\nîndrăzneț mergea spre Domnul peste ape-adînci pășind.\n\nDar cînd a văzut și marea și furtuna, s-a-ngrozit\nși-a-nceput să se afunde,\ndar Isus l-a izbăvit...\n\nNu te îndoi de Domnul,\nmergi spre El oricînd voios\nnu sînt valuri și nu-s vînturi\nsă n-asculte de Hristos!\n\n"
}