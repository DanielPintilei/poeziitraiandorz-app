{
"t" : "Orbul Bartimeu",
"d" : "- Marcu 10 -",
"s" : "Cînd prin Ierihon odată trecea Domnul - și cu El\nmergeau iarăși ucenicii și-o mulțime fel și fel\nla ieșirea din cetate Bartimeu ședea cerșind\nera orb - și după Domnul el striga nădăjduind\nceilalți îl certau să tacă, dar el și mai mult striga\n- Fiul lui David, ai milă, vindecă-mi orbia mea...\nDomnul S-a oprit, iar unii dintre cei cu el i-au spus:\n- îndrăznește și te scoală, iată te-a chemat Isus!\norbul a sărit lăsîndu-și hainele și-a mers grăbit\nși plin de-o credință sfîntă, lîngă Domnul s-a oprit\n- Ce dorești, îi zise Domnul, care-i lucrul ce l-ai vrea?\n- Doamne, zise el, ai milă și redă-mi vederea mea.\n- Du-te, i-a zis Domnul, fie după crezul ce l-ai spus\norbul și-a primit vederea\nși-a plecat după Isus...\nCaută să nu scapi prilejul\ncînd aproape ți-e Isus\nstrigă după El și cheamă-L\npînă încă nu S-a dus.\nRoagă-L și tu ca și orbul\ncum vei ști mai dureros\ncăci în mila Lui cea mare\nte va vindeca Hristos.\n"
}