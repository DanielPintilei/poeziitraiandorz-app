{
"t" : "Maria și Marta",
"d" : "- Luca 10 -",
"s" : "În Betania, cu Lazăr erau și două surori\nDomnul cu ai Lui, la dînșii poposeau adeseori.\nMarta era totdeauna foarte ocupată-atunci\ndar Maria sta s-asculte ale Domnului porunci.\nÎntr-un timp cînd biata Marta prea de tot se frămînta\nI-a zis Domnului: - trimite-o să-mi ajute la ceva.\nDomnul i-a răspuns: - O, Marta, pentru multe-alergi ades\ndar un lucru-i mai de lipsă - și Maria l-a ales...\n... Cînd în casă-ți vine Domnul\nși cît stă în casa ta\nlasă totul ca Maria\nstai și tu a-L asculta.\nCăci ai vreme cînd El pleacă\nsă tot mergi în sus și-n jos\nnu-i pe lume-alt loc mai dulce\ndecît cel lîngă Hristos!\n"
}