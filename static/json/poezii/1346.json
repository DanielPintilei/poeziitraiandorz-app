{
"t" : "Învierea lui Lazăr",
"d" : "- Ioan 11 -",
"s" : "Lazăr, fratele lui Marta și-al Mariei, sora sa,\ns-a îmbolnăvit de moarte - și din greu pe pat zăcea.\n\nEle au trimis să-L cheme pe Isus la ei grăbit\n- dar pînă s-ajungă Domnul, iată Lazăr a murit!\n\nMarta și Maria-n lacrimi au ieșit naintea Sa\nși-au zis: - de-ai fi fost aicea, Doamne, Lazăr nu murea!\n\nDar și-acuma știm că dacă ceri ceva la Tatăl Sfînt\nEl Te-ascultă și-mplinește orișicînd al Tău Cuvînt.\n\n- Unde l-ați pus, zise Domnul, - și-atunci ele L-au condus\nla mormîntul unde Lazăr sta de patru zile pus.\n\nDomnul S-a rugat spre ceruri Tatălui - și a strigat:\n- Lazăre, vino afară!...\n- și-a ieșit mortu-nviat...\n\nMulți care-au văzut aceasta, au plecat spunînd de El:\n- așa ceva niciodată n-a mai fost în Israel!\n\nÎnsă unii-au mers în grabă și la farisei au spus\nși de-atunci vreau fariseii să-L omoare pe Isus.\n\nOmule, cînd Domnul face\nlucruri cum n-ai mai văzut\ncazi naintea Lui slăvindu-L\nși-L urmează neabătut.\n\nVai de cel ce nici minunea\nnu-l va-ngenunchea pios\nel ca cei vrăjmași ajunge\nucigașul lui Hristos...\n\n"
}