{
"t" : "Maria toarnă mir",
"d" : "- Ioan 12 -",
"s" : "Pentru cea din urmă dată, în Betania, Isus\nla familia iubită a lui Lazăr, azi S-a dus.\n\nAcolo au stat la cină, Lazăr cu Isus era\nMarta ca întotdeauna de-ale mesei se-ngrijea.\n\nDar Maria, sora scumpă, a luat un vas cu mir\nsă I-l toarne pe picioare, în al dragostei delir.\n\nApoi I l-a șters cu părul capului cel mătăsos\nși s-a umplut casa-ntreagă de al mirului miros.\n\nIuda, cel ce-avea să-L vîndă pe Isus, s-a supărat\ncă de ce se risipește acest mir de nard curat\ncînd putea ca să se vîndă cu preț scump - și să se dea\nla săraci, - dar el vicleanul nu la cei săraci gîndea.\n\nDomnul i-a zis: - las-o-n pace, ea aceasta a făcut\npentru-a Mea înmormîntare, - care ea a preștiut.\n\nSufletele iubitoare, presimt pentru cel iubit\nși se pregătesc cînd încă vremea tristă n-a sosit.\n\n- Presimți oare tu că vine Domnu-n slavă glorios,\nce mir pregătești tu astăzi să-L întîmpini pe Hristos?\n\n"
}