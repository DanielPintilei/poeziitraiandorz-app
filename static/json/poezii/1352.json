{
"t" : "Fecioarele nebune",
"d" : "- Matei 25 -",
"s" : "Domnul, presimțind aproape despărțirea de ai Săi,\ni-a înștiințat cu grijă despre cele două căi.\n\nA știu că-n a Lui Casă și Biserică vor fi\nși de cei cuprinși de lene,\nși de cei ce-L vor sluji\nși surori de rugăciune, cu trăiri Dumnezeiești\nînsă și surori cu vorbe și apucături lumești.\n\nIată cele cinci fecioare fără minte, petrecînd\nfără nici să se frămînte că n-au candela arzînd\nușuratice și oarbe, ele s-au trezit abia\ndupă ce s-a-nchis Intrarea, - și cînd prea tîrziu era...\n\n... Dragi surori din Casa Sfîntă, - nu vă înșelați crezînd\ncă stați bine, doar cu forma, fără candele arzînd\npoate și voi le-aveți toate, - dar cînd nu ardeți cu har\nîn cîntare, în iubire, în al lacrimilor jar.\n\nCînd nu arde-n voi credința și nu arde-al vostru dor\npentru slujba și Lucrarea Bunului Mîntuitor,\n- le puteți avea pe toate, - nume sfinte, chip frumos,\n- voi veți rămînea afară, n-o s-ajungeți cu Hristos...\n\n"
}