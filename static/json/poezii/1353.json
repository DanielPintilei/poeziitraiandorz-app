{
"t" : "Fecioarele înțelepte",
"d" : "- Matei 25 -",
"s" : "Iată cele cinci fecioare înțelepte așteptînd\nce frumoase-s și curate a-lor candele arzînd\nce modestă-mbrăcăminte - și ce chip cuviincios\ncum le umple tot văzduhul sfîntul mirului miros\ncum parcă le-auzi cîntarea intonată lăcrimînd:\n- Vino Mire Sfînt Isuse, vino Doamne mai curînd...\n\nȘi chiar dacă-n jur dorm toate, al lor duh arzînd curat\nÎl așteaptă-n orice clipă, pe-al lor Mire Adorat...\n\n... Dragi surori al căror suflet arde nalt pentru Isus,\nnu-ncetați vegherea voastră, orice lupte-ar fi de dus\nsă nu vi se stingă focul pe al inimii altar\ncînd începe să slăbească, faceți-l să crească iar.\n\nRugăciunea să vă ardă de-al credinței jar aprins\nși cîntarea să vă ardă, ca un zbor spre cer întins\nlacrimile să vă ardă peste-un chip evlavios\n- astfel să intrați voioase în Odaia lui Hristos...\n\n"
}