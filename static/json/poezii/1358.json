{
"t" : "Prinderea lui Isus",
"d" : "- Ioan 18 -",
"s" : "Iată Iuda vînzătorul cu aprozi și cu soldați\nau venit căutînd pe Domnul și pe-apostolii-nfricați\nel știa de Ghețimanii căci și el fusese-ades\nîn acel loc sfînt anume pentru rugăciune-ales.\n\nDomnul le-a ieșit nainte și le-a zis: - pe cin’căutați?\npe Isus Nazarineanul, - I-au zis ei înfiorați\n- Eu sînt, - le-a zis El - și-atuncea la pămînt toți au căzut\nînsă Iuda le-a dat semnul, - ticălosul lui sărut\ncuprinzîndu-L peste umeri ca să poată fi legat\nei au înțeles, - iar Domnul Mîinile Și-a-mpreunat.\n\nPetru însă într-o clipă sabia scoțînd fricos,\nla un rob anume Malhu, i-a tăiat urechea jos.\n\nDomnul însă vindecîndu-l i-s zis: - Petre, nu așa\ncine sabia va scoate, va pieri ucis de ea...\n\nOrișiunde este-o jertfă,\nva fi și un vînzător\nînsă vai de-acel prin care\nvine ceasul pierzător.\n\n- Orișice păcat mai poate\nfi iertat în lume jos\nînsă-n veci nu au iertare\nvînzătorii lui Hristos.\n\n"
}