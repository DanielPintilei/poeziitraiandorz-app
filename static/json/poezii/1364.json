{
"t" : "Hristos a Înviat",
"d" : "- Ioan 20 -",
"s" : "Hristos a Înviat prin Sine Însuși El S-a Înviat\nDumnezeu fiind, din Sine Viața dată, Și-a luat.\n\nHristos ține în El Însuși al Vieții-ntreg Izvor\nși din El pe veșnicie dă El viața tuturor.\n\nHristos prin a Lui putere la-nvierea cea de-Apoi\ncum S-a Înviat pe Sine - ne va-nvia și pe noi.\n\nCe slăvită-i Biruința Învierii lui Hristos\ntoate-au dispărut, El Singur strălucește glorios.\n\nÎntr-o clipă-a pierit noaptea și satan și-ai lui străjeri\nînghițiți de strălucirea orbitoarei Învieri.\n\nȘi rămîne-n veci El Singur, Viu și-Nalt și Glorios\nDumnezeu și Domnul Unic și Mîntuitor Hristos.\n\nIată Om și Omenire, morți și vii de orice fel\nHristos a-nviat și viața unică e numa-n El.\n\nToți cei care-n El veți crede și-L primiți Mîntuitor\nveți avea-n El viața azi și-n vecii vecilor.\n\nIar voi ce nu vreți să credeți, aveți iadul fioros\nnu-i decît o mîntuire azi și-n veci: Isus Hristos!\n\n"
}