{
"t" : "Spre Emaus",
"d" : "- Luca 24 -",
"s" : "După sfînta Sa-nviere S-a mai arătat Isus\nla doi ucenici ce seara se duceau spre Emaus.\n\n- Despre ce vorbiți pe cale, i-a-ntrebat cu glasu-I blînd?\nei cu inimi întristate I-au spus păsul lor plîngînd.\n\nDar El le-a grăit mustrîndu-i: - o, zăbavnici și greoi\ncum nu credeți ce-n Scriptură a fost scris și pentru voi?\n\nTrebuia Hristos să rabde ca să intre-n slava Sa,\n- și le-a tîlcuit Scriptura, tot ce-n ea de El scria.\n\nIar cînd au ajuns chemîndu-L, a intrat și El cu ei\nși la cină-L cunoscură că-I El, sfinții-nvățăcei.\n\nȘi cu inima arzîndă, chiar atunci au alergat\nspunînd tuturor pe cale că Hristos a-Nviat!\n\n... Voi toți cei la care Domnul vi S-a arătat cîndva\nși la care spre-a-L cunoaște El v-a dat lumina Sa\nspuneți fericiți cu glasul cel mai nalt și curajos\nși vestiți la toți minunea că a Înviat Hristos!\n\n"
}