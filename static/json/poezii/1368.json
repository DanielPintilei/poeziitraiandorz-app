{
"t" : "Înălțarea la Cer",
"d" : "- Fap. Ap. 1 -",
"s" : "După patruzeci de zile, - spre Betania i-a dus\nși-acolo despre vestirea Evangheliei le-a spus\nși despre Împărăția care va veni curînd\ndupă ce mai multe semne se vor împlini la rînd...\n- Voi, - le-a zis El, - nu vă duceți din Ierusalim, căci Eu\nam să vă trimit pe Duhul Cel Sfînt de la Tatăl Meu.\nEl e Duhul Mîngîierii și-Adevărului și El\nvă va lumina Cuvîntul și-Adevăru-n orice fel.\nAșteptați-L c-o să vină și va rămînea cu voi\nsă vă apere și-ajute pînă-n Ziua de Apoi...\nApoi binecuvîntîndu-i S-a nălțat din ochii lor\nși ei L-au pierdut în ceruri, sus, învăluit de-un nor...\nFericiți sînt ucenicii\nMartorului Credincios\nce nălțare strălucită\nle va pregăti Hristos...\n"
}