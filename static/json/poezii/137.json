{
"t" : "Octombrie - în lacrimi dese",
"d" : "",
"s" : "În lacrimi dese și mărunte\nal toamnei cer jelește iar,\nplîng codrii galbeni de durere\nsub biciul crudului Brumar...\n\nPe-o cruce cu Isus în cuie\ndoi stropi de ploaie s-au oprit\nca două boabe mari de lacrimi\nîn ochi la Sfîntul Răstignit.\n\nPrivesc... și-un gînd mă înfioară:\nîn lumea de creștini și az’\nTu tot pe Cruce ești Isuse\nși tot cu lacrimi pe obraz.\n\nO Doamne, cînd să vină-o toamnă\nsă nu mai plîngă ceru-amar,\nsă nu mai plîngă ochii Crucii\nsă cînte numai\nși Brumar?...\n"
}