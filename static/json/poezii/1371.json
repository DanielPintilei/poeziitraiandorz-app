{
"t" : "Martirul Ștefan",
"d" : "- Fap. Ap. 7 -",
"s" : "Iată Ștefan, plin de Duhul și credința lui Isus,\n- pentru asta înaintea judecății este-adus.\n\nEi l-ntreabă și-amenință, - dar el plin de Duhul Sfînt\nle-a mărturisit pe Domnul cu un ne-nfricat cuvînt.\n\nAtunci toți l-au scos afară și cu pietre l-au ucis\nel cu fața strălucită vedea-ntregul cer deschis.\n\n- Unul dintre ucigașii, cel de focul urii ars,\ncare se-nvoia la crimă, era Saul cel din Tars...\n\n... Frate credincios, oriunde\nai s-ajungi pentru Isus,\nspune chiar și-n fața morții\nadevărul ce-ai de spus.\n\nCăci în clipa marii jertfe\nchipul fi-ți-va luminos\nși nu vei simți durerea\nci-nvierea lui Hristos.\n\n"
}