{
"t" : "Vedenia lui Petru",
"d" : "- Fap. Ap. 10 -",
"s" : "Într-o zi-n cetatea Iope, Petru se ruga flămînd\nși-atunci a văzut o masă, ca din ceruri coborînd\nanimale necurate de tot soiul stau pe ea\nși un Glas i-a zis lui Petru: - Petre, scoală-te și ia!\n- Nicidecum, Doamne-a zis Petru, niciodată n-am mîncat\nnici un animal pe care l-am știut că-i necurat,\nînsă Glasul i-a zis iarăși: - să nu-i spui spurcat și rău\nla nimic ce curățește și sfințește Dumnezeu!\n\n... Pe cînd Petru sta pe gînduri ce să-nsemne ce-a văzut\niată că trei inși la poartă au venit și i-au bătut.\n\nDomnul i-a zis: - Petre, scoală și te du cu ei acum\ncăci Eu i-am trimes la tine hotărîndu-ți acest drum.\n\nCe-adevăr e-a ști, - pe nimeni\nsă nu-l socotești spurcat\npînă nu se vede sigur\ncă Hristos l-a lepădat.\n\n- Mergi oriunde te dorește\nși te-așteaptă-un păcătos\npoate tocmai la acela\nte trimite chiar Hristos.\n\n"
}