{
"t" : "Sutașul Corneliu",
"d" : "- Fap. Ap. 10 -",
"s" : "Cei trei oameni i-au zis: - Vino-n Crezarea - și i-au spus\ndespre un sutaș, Corneliu, om cu frică-n Cel de Sus,\ncare face milostenii mari și rugăciuni mereu\nși-a venit la el un înger trimes chiar de Dumnezeu\nca să-i spună să te cheme să vii grabnic și să-i spui\nce-ți va zice Domnul despre Calea și Cuvîntul Lui.\n... Petru a ajuns și-n casă la Corneliu a intrat\nși-a zis: - Legea mă oprește numind pe-un străin spurcat\nînsă Domnul mi-a spus mie și mi-a arătat că n-am\nsă mai cred spurcat pe nimeni, cine-ar fi,\ndin orice neam...\n- și le-a spus despre credința fericită în Isus\nei crezînd, primit-au semnul Duhului venit de Sus.\nCîte suflete curate\nare încă Dumnezeu\nunde nici nu știi și unde\ncrezi pe orice om ateu...\nDu-te spune-le-adevărul\ncald și blînd dar curajos\ncă nici nu gîndești pe cine\nîl va converti Hristos.\n"
}