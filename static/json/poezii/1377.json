{
"t" : "Pavel la Troa",
"d" : "- Fap. Ap. 20 -",
"s" : "Sfîntul Pavel era-n Troa într-o casă cu mulți frați\nera zi de sărbătoare - și ei ascultau mișcați.\nPavel trebuia să plece, - și-a-le spune multe-avea\npînă pe la miezul nopții și-a lungit vorbirea sa.\n... Pe-o fereastră sta un tînăr ce-ascultînd a adormit\nși din catul cel deasupra pînă jos s-a prăbușit.\nCei ce-au mers ca să-l ridice, l-au găsit mort pe băiat\nPavel l-a luat în brațe, - și copilul a-nviat.\nÎnvierea asta sfîntă mult i-au bucurat, văzînd\ncîtă grijă poartă Domnul chiar și de-un copil plăpînd...\nMergi și tu s-asculți Cuvîntul\ndar stai treaz și serios\nsă nu cazi, - că nu te scapă\ndecît mila lui Hristos.\n"
}