{
"t" : "Prinderea lui Pavel",
"d" : "- Fap. Ap. 21 -",
"s" : "Iată Pavel prins în templu, de soldați romani legat\npîrît de iudeii care contra lui s-au ridicat\ncu minciuna că spurcase templul sfînt vîrînd în el\nniște greci străini de Lege și vrăjmași lui Israel.\nDupă ce l-au scos din templu îl băteau înfuriați\ncăutînd să-l omoare, însă l-au salvat niște soldați.\nDe-aici au urmat mari chinuri pentru robul lui Isus\ndintr-o închisoare-n alta, dintr-un loc în altul dus.\nDin Ierusalim la Roma, de iudei și de romani\ncînd cu cei mai buni prieteni, cînd cu cei mai răi dușmani.\nCînd cu cei mai mici ai lumii, cînd vorbind cu cei mai mari\nel a dus mesajul Crucii și-ntre sfinți\nși-ntre dușmani...\nFericit evanghelistul\nce cu cugetul curat\norișiunde-i dus, Îl poartă\npe Hristos cu-adevărat.\n- Cînd ești tare în credință\nhotărît să mori voios,\nnu-i putere să te-nvingă\ncum n-a-nvins nici pe Hristos.\n"
}