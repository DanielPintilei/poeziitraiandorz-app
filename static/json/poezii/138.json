{
"t" : "Nu Te duce de la noi",
"d" : "",
"s" : "Gadareni sîntem Isuse\nplini de patimi și nevoi\nsîntem inimi nesupuse\nTe-am gonit, dar o Isuse\nnu Te duce de la noi!\n\nPlini sîntem de fapte rele\nși-al păcatului noroi,\ngemem sub necazuri grele,\nnu ne părăsi în ele\nnu Te duce de la noi!\n\nNu Te duce - fără Tine\nsîntem orbi, flămînzi și goi,\nia-ne tot ce-avem mai bine\ntoate n-au un preț cît Tine\nnu Te duce de la noi!\n\nN-asculta pe-aceia care\nși-azi Te-alungă iar napoi\narse-n dor de vindecare\nplîng atîtea răni amare\nnu Te duce de la noi!\n\nMii de inimi chinuite\nvarsă-al lacrimii șuvoi,\ncer cuvintele-Ți iubite,\nnu le părăsi zdrobite\nnu Te duce de la noi!\n\nDoamne, Oastea Ta umilă\nduce greutăți puhoi\nle vom duce fără silă\ndar ascultă-ne, ai milă\nnu Te duce de la noi!\n"
}