{
"t" : "Naintea Feței Tale Doamne...",
"d" : "",
"s" : "Naintea Feței Tale Doamne\nplecînd genunchii ne-nchinăm\nși jertfa rugăciunii noastre\ndin toată inima-Ți nălțăm.\n\nPărinte Veșnic al Luminii\ncăutăm lumina și-o dorim\najută-ne din Cer primind-o\npămîntului s-o dăruim.\n\nIsuse Adevărul Veșnic\ndorim să Te avem trăit,\najută-ne umblînd în Tine\nsă Te vestim desăvîrșit.\n\nDuh Sfînt al Dragostei fierbinte\nde harul ei la toți ni-e dor\naprinde-o mare și-o păstrează\nîn viața noastră-a tuturor...\n\n- Ca izbăviți din întuneric\ndin rătăciri și dezbinări\ns-aducem rodul sfînt și dulce\nal fericitei ascultări.\n\nCă-mpărăția și puterea\nși slava este-a Ta deplin\nMărire Ție Tatăl, Fiul\nși Sfîntul Duh în veci,\nAmin.\n"
}