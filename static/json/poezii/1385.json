{
"t" : "Cîntarea anilor...",
"d" : "",
"s" : "Cîntarea anilor trecuți\no cînt tot mai cu jale\ncu cît mă-ndepărtez de ea\nzbor mai voios pe cale.\n\nCîntarea anilor ce vin\no cînt mai cu-nfocare,\ncu cît m-apropiu tot mai grea\nde străluciri îmi pare.\n- O, de-aș putea s-o cînt deplin\n\nnainte de-a mă duce,\npe turnul vieții să mi-o nalț\nîn soare, ca pe-o cruce.\n\nCa Fața Lui, lucind pe ea,\ns-o facă strălucită,\nnebiruită luminînd\no cale fericită.\n\nPe care să-mi petrec apoi\nurmașii pînă-n zare,\n- sfîrșind în Începutul larg\nal Slavei Viitoare!\n"
}