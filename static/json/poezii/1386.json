{
"t" : "Ce-ndemn adînc te poate",
"d" : "",
"s" : "Ce-ndemn adînc te poate-mpinge\nspre Adevărul cel mai nalt\ncînd drumu-i tot mai greu și singur\nde la un pisc, la celălalt?\n\nCe grele piedici poate-nfrînge\ncel neclintit conștiincios,\n- să nu te-afunzi umblînd pe valuri\ne-un drum ceresc de-anevoios.\n\nCe ochi curați pot fi pe lume\ncei ce-Adevărul îl pătrund,\n- cînd mii de umbre îl acopăr\nși mii de neguri îl ascund?\n\nDar ce priveliști te-nconjoară,\nce aer fericit respiri,\najuns să cucerești nălțimea\nnebănuitelor trăiri!...\n"
}