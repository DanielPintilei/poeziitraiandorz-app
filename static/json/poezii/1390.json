{
"t" : "Nu te-ndoi ci crede",
"d" : "",
"s" : "Nu te-ndoi ci crede\ncă după orice nor\ne-un soare și mai dulce\ne-un rod și mai cu spor.\n\nNu norul este veșnic\nci soarele e-acel\nce-nvinge și rămîne\natotputernic el.\n\nNu te uita la tine\ncă ești atît de slab,\nnici la vrăjmașul care\nte-ar nimici degrab.\n\nNu te uita la ziduri\nla porțile de fier,\nla ura ce scrîșnește\n- ci uită-te la cer.\n\nNu te-ndoi ci crede\ncă dincolo de tot,\nveghează Dumnezeul\nPuternic Savaot.\n\nCă nici un păr nu-ți cade,\ncă nici o clipă nu-i,\ncă nu-i nici o-ncercare\ndecît prin voia Lui.\n\nCă dacă crezi puternic\nnimica nu-i spre rău\nci totul se va-ntoarce\nspre-un și mai bine-al tău.\n\n- Nu te-ndoi ci crede\ncă-n ceasul cel mai greu\nclipită de clipită\nveghează Dumnezeu!\n"
}