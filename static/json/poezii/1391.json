{
"t" : "Binecuvîntare ție cea mai",
"d" : "",
"s" : "Binecuvîntare ție\ncea mai sfîntă-ntre femei\nție-mi plec cu bucurie\nochii și genunchii mei.\n\nTe cinstește fericită\ngura mea cîntînd voios\nție una-nvrednicită\nsă fii Maica lui Hristos.\n\nFața ta străluce unic\nde smerenie și har\ntu I-ai fost Dumnezeirii\nleagăn, cîntec și altar.\n\nTot ce-a fost mai sfînt pe lume\npîn-la tine-ai întrecut\nși-ntre toți de după tine\nseamăn, încă, n-ai avut.\n\nDumnezeu putea alege\nși alt drum spre ce-a voit,\ndar tu suflet sfînt și unic\nI-ai fost cel mai fericit!\n\nÎn toți sfinții-a fost vreo pată\nosîndită de-un cuvînt,\ndar în tine Preacurată\nnumai rod din Duhul Sfînt.\n\n- Binecuvîntare ție\ncea mai sfîntă-ntre femei\ncînt, plecînd cu bucurie\nochii și genunchii mei.\n"
}