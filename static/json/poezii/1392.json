{
"t" : "Ce sfînt și nalt curaj",
"d" : "",
"s" : "Ce sfînt și nalt curaj se cere\n- să fii cinstit în tot ce spui,\n- să te arați cum ești, tu însuți\nîn fața ta și-a orișicui.\n\nSă nu primești nimic zadarnic\ncînd nu poți da napoi cinstit,\nori sub o formă ori sub alta,\nce ți s-a dat și ce-ai primit.\n\n- Să iei din nou, a zecea oară,\ncu liniște de la-nceput,\ncînd nouă - ori vrăjmașe vînturi\nți-au spulberat tot ce-ai avut.\n\n- Să recunoști ce merit are\nvrăjmașul tău în slava ta,\n- să porți ocara unei urme\ncînd nu ești vinovat de ea.\n\n- Să-ți poți pe rug ierta vrăjmașii,\n- Să fii cu toți mărinimos...\nNumai Hristos le poate-acestea\nși cei ce sînt ai lui Hristos!\n"
}