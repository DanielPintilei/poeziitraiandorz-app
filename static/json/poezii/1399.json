{
"t" : "O, har ceresc",
"d" : "",
"s" : "O, har ceresc prin tine am\navut puteri să-ntorc spre Bine\nși-nspre-Adevăr cînd rătăceam\nprin locuri de-ntuneric pline.\n\nO, har ceresc prin tine sînt\nîn stare să-nțeleg Misterul\ncă Sîngele și Trupul Sfînt\nprin Cruce m-a-nfrățit cu cerul.\n\nO, har ceresc prin tine pot\nrăbda-ncercările și sila\ns-ating izvorul și să-mi scot\niertarea, dragostea și mila.\n\nO, har ceresc prin tine-nving\nispita, temerea și ura\ncînd flăcările ce mă-ncing\nîntrec puterea și măsura.\n\nO, har ceresc prin tine doar\nîntrezăresc sperînd cununa\nlumina-n care nu-i hotar\nși dragostea pe totdeauna.\n\nO, har ceresc din Cruce scos,\ncum vindeci orișice suspine,\nlumina umbrei lui Hristos\ncînd faci să treacă peste tine.\n"
}