{
"t" : "Alături am purtat povara",
"d" : "",
"s" : "Alături am purtat povara\naceleași slăvite cruci\ndeși, necunoscut și tainic\ntu altfel ți-a fost dat s-o duci.\n\nAceiași înspinată creangă\na-ncununat și fruntea ta,\ndeși, tăcut și singuratic,\nde tine nimeni nu știa.\n\nEu, din răsplata suferinței\nceva și-n lume mi-am primit\ndar tu purtînd-o neștiută\nchiar și de-aceasta te-ai lipsit.\n\nO, Mîine cînd în Cer Stăpînul\nva răsplăti pe drept ce-am dat\n- răbdarea ta necunoscută\nva străluci mai minunat.\n"
}