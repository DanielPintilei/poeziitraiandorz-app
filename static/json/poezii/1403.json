{
"t" : "Lumina zilelor senine",
"d" : "",
"s" : "Lumina zilelor senine\ns-a dus spre-un neîntors meleag,\ndar raza lor rămasă-n mine\nstrăluce tot mai cald și drag.\n\nIcoana fețelor plăcute\nse-ngroapă mai adînc în sîn\nvederii-mi sînt tot mai pierdute\ndar inimii mai clar rămîn.\n\nÎn mintea mea cuprinde seara\nneprețuitele-amintiri,\ndar sufletul le-a-nchis comoara\nca-n taina unei mînăstiri.\n\n... Păstrează-mi-i pe veci Isuse\ncu chipul sfînt ce li-l doream\ncăci după dragostea de Tine\ndoar dragostea de frați mai am.\n"
}