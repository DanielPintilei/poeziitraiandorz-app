{
"t" : "Voi cei adînc căzuți",
"d" : "",
"s" : "Voi cei adînc căzuți în patimi\nce vreți iertarea să v-aflați\nde șapte ori spălați în lacrimi\nde Domnul să vă apropiați.\n\nVeniți spre El cu gînd cucernic\nși duh curat în orice fel\ncăci Dumnezeu Atotputernic\nși-nfricoșat de Sfînt e El.\n\nVoi cei ce vreți a Lui Credință\nîn lume s-o mărturisiți\nde șapte ori în pocăință\nsă vă spălați - și-apoi vorbiți.\n\nVoi cei ce-n slujba Lui divină\nvoiți pe veci să vă predați\nde șapte ori pe zi-n lumină\nființa-ntreagă vă spălați.\n\nCe sfînt se cere să ne fie\nși gînd și cuget ne-ncetat,\nca să venim cu vrednicie,\nspre Tronul Tău înfricoșat.\n"
}