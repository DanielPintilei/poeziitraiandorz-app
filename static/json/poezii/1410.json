{
"t" : "Frumoasă floare-a toamnei",
"d" : "",
"s" : "Frumoasă floare-a toamnei, tu singură-ai rămas\ncînd toate celelalte zac moarte pas cu pas\ne fața ta lovită de stropii ploii reci\ndar strălucești mai dulce cu cît mai greu te-apleci.\n\nÎn jurul tău grădina e-un cimitir de flori\ntu știi că vine iarna și știi curînd că mori\nși totuși lupți păstrîndu-ți curajul neclintit\nîn amintirea scumpă a soarelui iubit.\n\n- Cînd toate celelalte se ofilesc și mor,\ncînd totu-i deznădejde și plîns de-al verii dor,\ncînd totul e ruină părînd pe veci pierdut\ntu stai luptînd eroic la locul cunoscut.\n\nCu-ai tăi căzuți sub colții dușmanului de rînd,\nnu-ți părăsi chemarea, rezistă rămînînd!\nȘtiind că-i pîn-la urmă vrăjmașu-nvingător\nzîmbind privește-ți moartea privind spre Viitor.\n\nCu ultimele lacrimi de gheață pe obraz,\nprivește neclintită spre Soarele Viteaz,\nși mori încredințată că El va triumfa\ncă-n Ziua Biruinței și tu vei învia.\n"
}