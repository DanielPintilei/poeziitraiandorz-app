{
"t" : "Singurătăți și depărtări",
"d" : "",
"s" : "Singurătăți și depărtări\nmă-nchid ca-ntr-o cetate\nși-adesea printre negre zări\nnici gîndul nu-mi străbate\n- dar cînd spre Tine Doamne vin\nușor mi-e totul și senin.\n\nDezamăgiri și-ndurerări\nmă ard și mă sfîșie\nși-n toate cele patru zări\nvăd numai vijelie\n- dar cînd spre Tine Doamne vin\nmi-e totul pașnic și senin.\n\nNeliniștiri și-amenințări\nmă-nconjur ca o mare\nși cît privesc în depărtări\nnu-i cale nici scăpare\n- dar cînd spre Tine Doamne vin\nmi-e liber totul și senin.\n"
}