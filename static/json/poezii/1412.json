{
"t" : "Voi cei ce-ați fost",
"d" : "",
"s" : "Voi cei ce-ați fost adînc legați\nși Dumnezeu v-a dat scăpare\nvoi pîn-la moarte-I datorați\nrecunoștința cea mai mare.\n\nO, nu uitați, o, nu uitați\nce I-ați promis, ce-I datorați\npliniți al vostru legămînt\ncăci Dumnezeu e Sfînt, Sfînt, Sfînt.\n\nVoi cei ce L-ați chemat la greu\niar El v-a scos din suferință\nvoi pînă-n veci lui Dumnezeu\nÎi datorați recunoștință.\n\nÎi datorați să-L preamăriți\npentru-ndurările-I slăvite\nsă-L lăudați și să-I slăviți\nminunile de voi trăite.\n\nÎi datorați trăind frumos\nsă fiți urmașilor lumină\nsă aibă și în ei Hristos\npe veci încredere deplină.\n\nO, nu uitați ce v-ați legat\ncînd El v-a scos din strîmtorare,\n- El Și-a-mplinit Cuvîntul dat\ndar cum vi-l împliniți voi oare?\n"
}