{
"t" : "Sfinte Tată Bun",
"d" : "",
"s" : "Sfinte Tată Bun și Blînd\nȚie ne rugăm nălțînd\nprintre lacrime fierbinți\nale inimii dorinți,\nprin smerite rugăciuni\nale vieții slăbiciuni\nși-n potir de legămînt\ndorul îndreptării, sfînt.\n\nCăci ne doare-adînc și-amar\nvorba multă fără har,\nrugăciunea fără foc,\nslujba fără duh deloc,\npărtășia fără dor,\ndragostea fără fior,\nbucuria fără cînt,\nviața fără Duhul Sfînt...\n\nDoamne-ndură-Te și fă-i\nplini de har pe toți ai Tăi\ndă-ne-un duh ascultător,\ncald, unit și răbdător,\nmai fierbinte să iubim,\nmai adînc să ne unim,\nmai din plin trăind ce știm\nca să fim\ncum ne numim.\n"
}