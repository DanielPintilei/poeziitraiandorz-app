{
"t" : "Tu știi la ce necazuri",
"d" : "",
"s" : "Tu știi la ce necazuri Doamne\nîn lumea asta ne-ai trimis\nfă să-ndrăznim, s-avem credință\nsă biruim cum Tu ne-ai zis.\n\nTu știi că-n lume-așa ca mieii\nla lupi ai spus că ne trimiți,\npăzește-ne-ntre ei Isuse\nsă nu putem fi nimiciți!\n\nTu știi ce slabi sîntem adesea\nși ce ispite tari avem,\nfii ne-ncetat cu noi în lupte\nși-ajută-ne să nu cădem.\n\nTu știi ce rară e iubirea\nși-n lume ce puțin trăim,\nnu-ngădui să fim o Doamne\nprea despărțiți de ce iubim.\n\nTu știi ce grea-i în lumea asta\npovara slujbei ce ne-o cei’\ndă Doamne celor ce le-ai dat-o\nși inimi pe măsura ei.\n"
}