{
"t" : "Cînd ne-ai lăsat",
"d" : "",
"s" : "Cînd ne-ai lăsat porunca milei\npentru de-aproapele sărman\nnoi am simțit Isus că Tu ești\nAcel duios Samaritean.\n\nCăci vai, și noi eram odată\ncăzuți tîlharilor cumpliți\nstrigînd zadarnic după milă\nzăceam uitați și părăsiți.\n\nȘi n-a fost nimeni să ne-ajute\ncăci cine oare-ar fi putut\ncînd sufletul zăcea-n pierzare\natît de-adînc și greu căzut?\n\nDe n-ar fi fost a Ta iubire,\nPreamilostiv Samaritean,\nnoi n-am fi-aflat nicicînd odihna\ndin sfîntul mîntuirii han.\n\n- O, dă-ne dragostea de semeni\ncu-a Ta blîndețe să-i iubim\nspre mîntuirea tuturora\nporunca milei s-o trăim.\n"
}