{
"t" : "Iubirea Ta înveșnicită",
"d" : "",
"s" : "Iubirea Ta înveșnicită\nprin nesfîrșite noi iubiri\nîmprospătează fericită\nsămînța noii Tale Firi.\n\nFrumosu-Ți adevăr apare\nmai sfînt cu orice veac trecut\nlumina lui e tot mai mare\ncu cît e tot mai cunoscut.\nPrin roade și prin trăinicie\nse-arată ce-i adevărat\nIubirea Ta, - cu dărnicia\nIstoriei le-a arătat!\n\nDe-aceea, binecuvîntată\ne-n veci de veci Iubirea Ta\nnimic nu va luci vreodată\nca Adevărul Sfînt din Ea.\n"
}