{
"t" : "Nu-i Crucea mit...",
"d" : "",
"s" : "Nu-i Crucea mit\n- e-un sfînt altar\nși-un nesfîrșit\nizvor de har,\ne-n Taina ei un negrăit\nși-un nesfîrșit\nizvor de har.\n\nNu-i numai lemn,\n- e-avînt și steag\ndivin îndemn\nspre Țelul drag\ne-n Jertfa de pe Sfîntul Lemn\ndivin îndemn\nspre Cerul drag.\n\nNu-i doar simbol\n- e-un fapt măreț,\nCuvîntul sol\nal Noii Vieți\ne-n glasul ei chemînd, ocol,\nCuvîntul sol\nal Noii Vieți.\n\nNu-i Crucea mit\n- ci-adevărat\nși-n veci slăvit\ntemei curat.\nE-n chipul ei prealuminat\nîn veci slăvit\ntemei curat.\n"
}