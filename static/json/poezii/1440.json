{
"t" : "O Tată Sfînt al Zilei",
"d" : "",
"s" : "O Tată Sfînt al Zilei și-al Nopții Făcător\nTu care ești Lumina și Umbra tuturor,\n- în ceasul dimineții trezindu-ne din somn\nTe preamărim pe Tine Cerescul nostru Domn!\n\nO nouă zi începe și nimenea nu știm\nce poate să ne-aducă și cum o s-o sfîrșim.\nCi-n Mîna Ta cea sfîntă și-n mare mila Ta\nne-ncredințăm viața cu tot ce va urma.\n\nÎți cerem sănătate, putere și-ajutor\nsă facem munca noastră cu dragoste și spor.\nDar de va fi s-o facem siliți și-ndurerați\najută-ne să-i ducem povara resemnați.\n\nÎți cerem pîinea zilei, dar dacă n-o primim\nrăbdare și nădejde ne dă, să nu cîrtim\nÎți cerem paza păcii, ca să-Ți slujim smeriți\ndar de ne-ncerci, ne-ajută să fim nebiruiți.\n\nÎn ceas de dimineață, Părinte Te rugăm\nîntreaga zi ne-ajută, Cuvîntul să-Ți urmăm.\nLumina noastră-n muncă și paza noastră-n somn\n- Te preamărim din suflet Cerescul nostru Domn!\n"
}