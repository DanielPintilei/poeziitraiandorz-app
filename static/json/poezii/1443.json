{
"t" : "O Tatăl Bunătății",
"d" : "",
"s" : "O Tatăl Bunătății, fii răbdător și bun\ncu cei pe care-n lume prea mari poveri se pun\nmărește-le puterea cînd greul li-l mărești\nnainte de răbdare necazul să-l sfîrșești.\n\nO Tatăl Rugăciunii, îndură-Te din Cer\nde-acei ce ani, cu lacrimi, același har Ți-L cer,\nadună-i și pe dînșii cum ruga le-o aduni\ndă harul pentru care ceri ani de rugăciuni.\n\nO Tată al Iubirii, îndură-Te de-acei\nce au pe lume-o casă, dar n-au căldura ei.\nTu care-ntotdeauna poți fi cu-ai Tăi iubiți,\nfă-i și pe ei asemeni cu cei, de ani, doriți.\n"
}