{
"t" : "S-apropie Lumina",
"d" : "",
"s" : "S-apropie Lumina,\n- o, nu te da învins,\nai candela aprinsă\nși mijlocul încins!\n\nS-apropie Izbînda,\n- o, nu te da înfrînt\ntu porți un nume mare\nși-ai pus un legămînt!\n\nS-apropie Salvarea\n- mai luptă-te puțin\ncurînd vor trece norii\nși-n veci va fi senin!\n\nS-apropie-Ajutorul\n- întîmpină-L în drum\nveghează și te roagă\nsă nu cazi chiar acum!\n\nS-apropie Răsplata,\n- lucrează mai cu spor,\ns-apropie cununa\n- s-o porți biruitor!\n\nS-apropie Stăpînul\nsă ieși naintea Sa\n- ferice robul care\nva fi găsit așa!\n"
}