{
"t" : "Frumos e Viitorul",
"d" : "",
"s" : "Frumos e Viitorul spre care vă-ndreptați\nvoi cei ce cu credință și dragoste luptați!\nFrumoasă este-n Ceruri ca soarele frumos\ncununa ce v-așteaptă viteji ai lui Hristos!\n\nFrumoasă e Lucrarea în care-ați fost chemați\nși numele și haina și steagul ce-l purtați;\nfrumos să-i faceți lucrul, s-aduceți rod frumos\nacei ce nu fac astfel nu-s vrednici de Hristos!\n\nFrumoasă e Credința pe care-o apărați,\nNădejdea și Iubirea pe care le cîntați,\nfrumos e Adevărul vestit de voi frumos -\ntrimiși ce duceți lumii solia lui Hristos.\n\nFrumoasă-i Veșnicia în care-o să intrați\nvoi cei ce pîn-la moarte frumos o să luptați!\nFrumos în veci e Cerul sfîrșitului frumos\nnebănuită slavă v-așteaptă la Hristos!\n"
}