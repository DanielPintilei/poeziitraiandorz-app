{
"t" : "Voi cei chemați",
"d" : "",
"s" : "Voi cei chemați să duceți solia lui Isus\npăstrați cu vrednicie cuvîntul ce l-ați spus\ntrăind în curăție sfințiți un loc frumos,\nvirtutea voastră fi-va podoaba lui Hristos\ncinstirea lui Hristos, frumsețea lui Hristos\nvirtutea voastră fi-va frumsețea lui Hristos.\n\nRămîneți în aceeași credință care-a pus\nîn voi întîiași dată iubirea lui Isus\nși mergeți pîn-la moarte pe drumu-i luminos\nstatornicia voastră e cinstea lui Hristos\ne voia lui Hristos, e slava lui Hristos\nstatornicia voastră e slava lui Hristos.\n\nÎn fața suferinței plecînd un duh supus\nfiți gata și de jertfă alături de Isus\nsenini urcînd calvarul, sfîrșitu-i glorios\nrăbdarea voastră fi-va triumful lui Hristos\nmărirea lui Hristos, izbînda lui Hristos\nrăbdarea voastră fi-va izbînda lui Hristos.\n\nAtunci mărturisirea ce-n lume ați adus\npurta-va-ncredințarea peceții lui Isus\nvestindu-I Adevărul puternic și duios\nvorbirea voastră fi-va Cuvîntul lui Hristos\nsolia lui Hristos, porunca lui Hristos,\nvorbirea voastră fi-va porunca lui Hristos.\n\nLa capătul credinței cînd veți ajunge sus\nși Ceru-ntreg veți umple cu Slava lui Isus\nveți străluci alături de El în veci frumos\nBiserică slăvită, Mireasa lui Hristos\ncununa lui Hristos, comoara lui Hristos,\nBiserică slăvită, comoara lui Hristos.\n"
}