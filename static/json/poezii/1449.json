{
"t" : "Din cea mai adîncă",
"d" : "",
"s" : "Din cea mai adîncă și mai grea-ncercare\nși din locul cel mai greu și-apăsător\nși din cea mai neagră noapte de-ntristare\nTe chem o Doamne, vino-n ajutor.\n\nMai porniți sînt astăzi ca oricînd vrăjmașii\nmai aprinsă-i ura și cruzimea lor\n- ca să nu ne pierdem inima și pașii\nTe chem o Doamne, vino-n ajutor.\n\nCa un leu năprasnic gata să sfîșie\nvine-n contra noastră cel asupritor\n- ca să nu ne-nghită marea lui urgie\nTe chem o Doamne, vino-n ajutor.\n"
}