{
"t" : "Cînd simt că s-apropie",
"d" : "",
"s" : "Cînd simt că s-apropie furtuna\nși văd în jurul meu norii grei,\nla rugăciune alerg întotdeauna\nși-atuncea iar primesc pacea ei.\n\nCînd simt că s-apropie-ncercarea\nși văd în fața mea alt calvar\nîn rugăciune-mi caut alinarea\nși-atuncea iar mă simt plin de har.\n\nCînd simt că s-apropie-o ispită\nși văd pîndind în jur alt păcat\nla rugăciune alerg și-ntărită\nmi-e inima prin ea ne-ncetat.\n\nCînd simt că s-apropie plecarea\nși văd că sînt în drum spre sfîrșit,\nîn rugăciune-mi caut alinarea\nși-atuncea pot s-aștept liniștit.\n\nFii binecuvîntată rugăciune\nalin și scut și har luminos,\npăstrează-ne mereu curați și du-ne\nprin toate-nvredniciți de Hristos.\n"
}