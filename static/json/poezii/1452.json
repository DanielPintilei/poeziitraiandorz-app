{
"t" : "Nu priviți la suferința",
"d" : "",
"s" : "Nu priviți la suferința\npentru Domnul cu-ntristare\nea nu-i blestem, nici rușine\nci e cinstea cea mai mare.\n\nSuferința pentru Domnul\neste harul strălucit\nfericit acela care\ne de ea învrednicit.\n\nSuferința pentru Domnul\nnu e noapte, ci-i lumină,\nnu e zbucium și-apăsare\nci e liniște divină.\n\nSuferința pentru Domnul\nnu-i cădere, ci-i nălțare,\nnu e pierdere-n viață\nci-i cîștigul cel mai mare.\n\nSuferința pentru Domnul\nnu e chin, ci-i mîngîiere,\nnu e plîns, ci-i cîntec dulce,\nnu-i slăbie, ci-i putere.\n\n- Binecuvîntați pe Domnul\ncînd veți fi în încercare\ncăci prin ea vă faceți vrednici\nde răsplata viitoare.\n\nNu cîrtiți, nici nu vă plîngeți,\nci-o răbdați cu bucurie\ncăci ea trece, dar cununa\nva rămîne pe vecie.\n"
}