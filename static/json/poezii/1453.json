{
"t" : "Te rog ia-mi Doamne",
"d" : "",
"s" : "Te rog ia-mi Doamne și-amintirea\npăcatelor cîndva trăite\nc-acestea-mi duc închipuirea\nși-o-ncearcă-n ape otrăvite.\n\nȘi-n fiecare clipă o Isuse\nspre Tine ia-mi a inimii dorințe,\nsă-Ți fie-ntregi cu dragoste supuse\npe calea unei mari credințe.\n\nIa-mi prietenii de-ndemnuri rele,\npornirea spre ușurătate\nși tot ce dă vieții mele\nîndemn străin de căi curate!\n\nDorințele străine ia-le\nși gîndul poftelor deșarte\nmai drag ca fapta voii Tale\nnimic să nu-mi lași pîn-la moarte.\n\nȘi pentru tot ce-mi iei, Ți-aș cere\nsă-mi dai doar scumpa Ta iubire\ndar care nici în vreo durere\nsă nu cunoască despărțire.\n"
}