{
"t" : "Rugămu-Te Isuse",
"d" : "",
"s" : "Rugămu-Te Isuse, Păstorul Îndurării,\nnoi turma Ta sfîrșită, poporul obosit,\nsîntem sătui de-amara pășune-a întristării\no vino și ne-adună în Staulul dorit.\n\nRugămu-Te Isuse, Viteazul Biruinței,\nnoi Oastea Ta zdrobită, poporu-nsîngerat,\nsîntem sătui de aspra pustie-a suferinței\no vino și ne nalță spre Țelul neuitat.\n\nRugămu-Te Isuse, Episcopul Sfințirii,\nBiserica-ncercată, poporul ispitit\nsîntem sătui de lungul calvar al ispășirii\nadu-ne Învierea spre visul ne-mplinit.\n"
}