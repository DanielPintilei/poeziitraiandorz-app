{
"t" : "Doamne, Tu-n necazuri",
"d" : "",
"s" : "Doamne, Tu-n necazuri\nlîngă noi rămîi,\nchinurile noastre\nTu le-nduri întîi,\nele mai nainte\ntrec prin Mîna Ta\n- și nu-ngădui numai\ncît putea purta.\n\nLacrimile noastre\nnumărate sînt,\nTu măsori povara\nduhului înfrînt,\nTu porți mîna care\ntaie rana grea\n- și nu-ngădui numai\ncît putem purta.\n\nChinurile noastre\nTu le-ai mărginit,\nmărginită-i jalea\ncelui asuprit,\nmărginit e răul\nși puterea sa\n- și nu-ngădui numai\ncît putem purta.\n\nDoamne, Tu-n necazuri\nfii cu toți ai Tăi\nsă nu meargă singuri\npe-a durerii căi\ncîntărește crucea\nTu cu Mîna Ta\n- să n-o-ngădui numai\ncît putem purta.\n"
}