{
"t" : "Doamne, Dumnezeul meu, iar mi-e",
"d" : "",
"s" : "Doamne, Dumnezeul meu\niar mi-e sufletul la greu\niarăși Doamne zac și gem\nși din greu necaz Te chem\ngreu, ispita m-a supus\ncă nici cald, nici rece nu-s,\nnici nu ard, nici nu sînt stins\nci mi-e sufletul învins.\n\nNu mi-e traiul mai amar\ndar sînt gol și fără har,\nnici viața nu-i mai grea,\ndar mi-e rece inima,\nn-am credință să merg drept,\nnici nădejde n-am s-aștept,\nnici tărie să înving,\nnici slăbie să mă sting.\n\nDoamne-ndură-Te și dă-i\nvieții mele alte căi!\nscapă-mi din ispita grea\nsufletul și inima,\ndă-i credinței mele jar\nși nădejdii-aprinde-i far\nși iubirii toarnă-i har\nsă mă nalț spre Tine iar.\n"
}