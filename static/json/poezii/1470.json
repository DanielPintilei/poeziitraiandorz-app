{
"t" : "O, nu priveliștea-i",
"d" : "",
"s" : "O, nu priveliștea-i schimbată\nci ochii tăi au azi puteri\nși văd mai mult ca altădată\ncît nu puteau cuprinde ieri!\n\nAceleași vremi, aceiași oameni,\nca ieri sînt și-astăzi tot așa\ntu ești acel ce nu mai semeni\ntu ești schimbat și fața ta!\n\nAzi ți-s privirile mai sfinte\nți-s mai curate ca-n trecut\n- și văd ce nu vedeau nainte\nștiu ce nainte n-au știut.\n\nDe-a lor lumină te pătrunde\niar nu de ochii cei trupești\ncă miez e ceea ce s-ascunde\ndar coajă-i ceea ce privești!\n"
}