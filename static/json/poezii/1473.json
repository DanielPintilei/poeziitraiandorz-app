{
"t" : "Plecăciune ție",
"d" : "- Luca 1, 28 -",
"s" : "Plecăciune ție Maică și Fecioară,\nbinecuvîntată ești tu-ntre femei,\ntu ai fost aleasa Cerului Comoară\npentru Taina Slavei și-Ntruparea ei.\nPlecăciune ție Maică Preacurată\n- cu slăvitul înger îți cîntăm și noi\nnalță către Domnul rugă ne-ncetată\npentru mîntuirea noastră din nevoi.\nPlecăciune ție Maică Fericită\nce-ai purtat în brațe și-ai ținut la sîn\nFericirea noastră, Taina profețită,\nFiul tău cel Dulce, Veșnicu-ți Stăpîn.\nPlecăciune ție Maică-ndurerată\ncare-ai plîns la Cruce și-ai văzut murind\nFiul tău dat Jertfă pentru lumea toată\njertfa ta curată cu a Lui unind.\nPlecăciune ție Maică Rugătoare\nchip al bunătății, duh mîngîietor,\nfii a rugăciunii noastre-ajutătoare\npentru alinarea ranei tuturor.\nPlecăciune ție Maică Preacinstită\ncare stai la Dreapta Fiului Divin,\nfii pentru viața noastră ispitită\npildă\nși putere\nși-ajutor...\nAmin.\n"
}