{
"t" : "N-am privit la crinii",
"d" : "",
"s" : "N-am privit la crinii cîmpului de vară\nce nu-și torc, Isuse, nici nu-și țes veșminte,\nca văzînd ființa cum le-o-mbraci Tu iară\nsă-nțeleg dojana și să iau aminte.\n\nN-am privit la corbii care n-au grînare\nunde cu-ngrijire să-și adune hrana,\nca văzînd, Isuse, cum le dai mîncare\nși luînd aminte, să-nțeleg dojana...\n\nN-am privit Isuse, ca să iau aminte\nși-azi sub grea dojană inima-mi tînjește...\n- poate fi mîncare, pot avea veșminte\nvieții mele Doamne, altceva-i lipsește!\n"
}