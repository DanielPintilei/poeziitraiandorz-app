{
"t" : "O, Sfînt Izvor ce speli păcatul",
"d" : "",
"s" : "O, Sfînt Izvor ce speli păcatul\nDumnezeiesc Izvor de har\nascultă-mi iarăși vinovatul\nsuspin ce se căiește-amar.\n\nMi-e iarăși viața-ntunecată,\nmi-e iarăși sufletul pătat,\nmi-e iarăși inima-ntinată,\npăcatul iarăși m-a-nșelat.\n\nMi-e-ntunecat din nou seninul\ndin sufletul ce-a fost sfințit\npăcatul și-a vărsat veninul\nși inima mi-a otrăvit.\n\nAh, unde-i pacea mea plăcută,\nseninul gîndului curat\nși dulcea fericire-avută\nnainte de-a mă fi-ntinat?\n\nAh, cum mă-nvinse ispitirea\nși-n suflet am putut s-o las,\ncum mi-am pierdut neprihănirea\nfăcînd nefericitul pas!...\n\nCăit plîng azi, eu, vinovatul\nce Te-am lovit și Te-am scuipat,\n- Slăvit Izvor ce speli păcatul\nah, fă-mă iar din nou curat!...\n"
}