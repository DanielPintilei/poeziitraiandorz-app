{
"t" : "Mergeam, cum spre Emaus...",
"d" : "",
"s" : "Mergeam, cum spre Emaus ce doi odată singuri\ntransfigurați de Taina-nvierii amîndoi,\n- tot soarele-nserării se prelingea prin crînguri\nne-mbrățișa ființa și se topea pe noi.\n\nA-noastre umbre-alături mergeau plutind pe rouă...\n- am tresărit deodată privindu-le-amîndoi:\no Umbră Luminoasă mergea-ntre-a noastre două\npășea cu noi alături, și Se oprea cu noi.\n\n... În umbră și-n lumină ne-am prăbușit deodată\neram în cer și cerul era în amîndoi!\n\n- Cînd ne-am trezit pe lună, era tîrziu... și toată\nlumina de pe lume se adunase-n noi!\n"
}