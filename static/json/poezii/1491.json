{
"t" : "În Templul Credinței",
"d" : "",
"s" : "În Templul credinței străbune\nHristos ne-a dorit luminoși,\nCuvîntul curat să-I răsune\nspre fii și mai buni credincioși.\n\nÎn Templul credinței primite\ne jertfa și-avutul lăsat,\nviața și pilda, sfințite\nspre noi, de la cei ce-au plecat.\n\nÎn Templul credinței curate\nfrumos și cinstit să trăim\ncît inima simte și bate\nmai cald și mai nalt să iubim.\n\nÎn Templul credinței divine\nmereu Adevărul trăind,\nîn căi și-n credințe străine\nnicicînd nu cădem, priveghind.\n\nÎn Templul credinței păstrate\ndin moși și strămoși luminos,\nStăpîn ascultat întru toate\nluptăm să rămînă Hristos!\n"
}