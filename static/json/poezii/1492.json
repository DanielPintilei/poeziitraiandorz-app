{
"t" : "De ce nainte de-ncercare?",
"d" : "",
"s" : "De ce nainte de-ncercare\ne-atîta neștiință-n noi,\nde ce ni-s ochii-nchiși nainte\nși se deschid abia apoi?...\n\nDe ce nu știm să ținem seama\nde tot ce alții-au pătimit,\nde ce doar după preț de jertfe\nși plîns, aflăm ce-a trebuit?\n\nDe ce e peste mintea noastră\nnainte-un văl așa de gros,\nde ce plătim tot ce cunoaștem\ncu-un preț atît de dureros?\n\nDe ce înțelepciunea vine\nnu-ntîi, ci după ce-am plătit,\nde ce nu știm de tineri, totul,\nci după ce-am îmbătrînit?\n\n- De ce?\n- fiindcă nu aceasta\ne viața, ce aici trăim\nde-Apoi e-adevărata viață\nîn asta doar ne pregătim!\n"
}