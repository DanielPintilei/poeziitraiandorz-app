{
"t" : "Din Tată fără Mamă",
"d" : "",
"s" : "Din Tată, fără Mamă, născut ca Dumnezeu\nnainte de toți vecii, de aștri și atom, -\ndin Mamă fără tată, născut în Timp, ca Om\n- Tu ești și Creatorul, ești și Modelul meu!\n\nMaterie și Spirit, prin Tine s-au făcut,\nTu ești Lumina care unește și desparte,\nTu ești rodirea Vieții și-Odihna fără moarte\nTu ești Începătorul oricărui Început.\n\nTu-ai fost întîi Ideea apoi ai fost Cuvînt\nFiința și Mișcarea a toate cîte pot\nEtern Cuprins în care pe rînd se-ntoarce Tot\n- din Tine și prin Tine sînt toate cîte sînt!\n"
}