{
"t" : "V-am cercetat",
"d" : "",
"s" : "Cu iubire-ntotdeauna\nși cu drag v-am cercetat\no cîntare și-o lumină\nfiecăruia v-am dat.\n\nCînd spre Fire-mi voi da firea\nlutului ce-i lut curînd,\ndorul mă va face cîntec\nduhul mă va face gînd.\n\nȘi pe toată amintirea\nvă va fi duios îndemn\npentru tot ce-a fost și este\nîntre noi un veșnic semn.\n\nCînd veți fi spre meditare\nși cîntare îndemnați,\nori cu ochii plini de lacrimi\nveți dori să vă rugați.\n\nOri vreo sfîntă amintire\ndintr-o dată răsărind,\n- duhul meu vă va fi-ndemnul\nîntre voi cu drag venind.\n\nEl mereu vă va fi-aminte\nși vă va rămîne-ndemn\ncătre tot ce-a fost și este\nîntre noi, un veșnic semn.\n"
}