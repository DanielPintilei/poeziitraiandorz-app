{
"t" : "Nu ne lăsa",
"d" : "",
"s" : "Nu ne lăsa să ne-ndoim\nîn crîncena furtună,\nnu ne lăsa să ne-ngrozim\ncînd fulgeră și tună.\n\nNu ne lăsa să înghețăm\nîn crunta viscolire,\nnu ne lăsa să nu-nsetăm\nde cea dintîi iubire.\n\nNu ne lăsa să părăsim\ncredința noastră bună\nnu ne lăsa să despărțim\numblarea împreună.\n\nNu ne lăsa îndepărtați\nde-a noastre legăminte,\nnu ne lăsa ne-nfiorați\nde lacrima fierbinte.\n\nNu ne lăsa să fim împinși\npe căi înșelătoare,\nnu ne lăsa să fim învinși\nși sfîșiați de fiare.\n\nNu ne lăsa dormind nicicînd\nîn lene și-n păcate,\nnu ne lăsa neînsetînd\nde cinste și dreptate.\n\nNu ne lăsa să ne-ndoim\nIsuse, dă izbîndă -\ncăci fără țel ne prăbușim\nîn moarte și-n osîndă.\n"
}