{
"t" : "Nu-i mai neagră noapte",
"d" : "",
"s" : "Nu-i mai neagră noapte-n lume\nnici abis mai fioros\ndecît inima din care\na fost alungat Hristos.\n\nNu-i mai fără rost viață,\ntrai mai fără de folos,\nmoarte mai fără nădejde,\ndecît cea fără Hristos.\n\nNu-i blestem atît de crîncen,\niad atît de-ntunecos,\nchin mai greu ca-n conștiința\nlepădată de Hristos!\n\nO, nefericite suflet,\nnu mai sta necredincios!\n- pînă încă mai poți plînge\nnu te rupe de Hristos!\n"
}