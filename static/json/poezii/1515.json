{
"t" : "Nainte de a fi ce sîntem",
"d" : "",
"s" : "Nainte de a fi ce sîntem\neram aceea ce vom fi,\ncăci moartea nu-i o nimicire\nci-i noaptea către-o altă zi.\n\nCînd trupul ni se va re-ntoarce\nîn lutul unde-ntîi era,\nnu dispărem, - sub altă formă\no nouă viață vom urma!\n\nNu-i nimicirea moartea noastră,\nnici veșnic nu vom fi-ngropați,\n- ci semănați spre-o altă lume\nîn care vom intra-nviați.\n\nTrăiți frumos urmînd credinței\ncăci nu sfîrșim nimic acum,\nmormîntul nu-i o nimicire\nci-un scurt popas, pe-un veșnic drum.\n"
}