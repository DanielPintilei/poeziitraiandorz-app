{
"t" : "Mergi fiul meu în pace",
"d" : "",
"s" : "Mergi, fiul meu în pace, dar pe cale\ndreptar să-ți iei cuvîntul ce ți-l spun,\nsă-ți faci din el merindea vieții tale\n. Și prietenul tău bun!\n\n- Nu-i rai atunci cînd ai noroc în viață,\nnu-i iad atunci cînd ești nenorocit,\nnu totdeauna lacrimi s-ai pe față\nnici totdeauna zîmbet fericit.\n\nAdeseori e rău că-ți merge bine\nși-arareori nu-i bine că ți-e rău,\ndar nu cîrti: sînt mulți mai triști ca tine\niar mai voioși puțini în jurul tău.\n\nFii prieten bun la cît mai mulți se poate,\ndar prieteni buni cît mai puțini să-ți faci,\nlui Dumnezeu tu spune-I-le toate\ndar oamenilor toate să le taci.\n\nDatori să-i faci pe toți față de tine\ndar tu dator să nu fii nimănui,\nde taina lui, ascultă-l pe oricine\ndar taina ta la nimeni să nu-ți spui.\n\nNu-ți dezlega viața de iubire,\ndar inima să nu ți-o legi de-un loc;\nnorocu-n lume-i fără fericire\niar fericirea-i fără de noroc...\n\n- Mergi fiul meu în pace, dar pe cale\nde vei păzi cu grijă sfatul meu\noricîte-ar fi primejdiile tale\nte va scăpa din toate Dumnezeu!\n"
}