{
"t" : "O, azi...",
"d" : "",
"s" : "O, azi în clipa împlinirii\natîtor ani de rugăciuni,\ncînd toți privim uimiți ivirea\nnemaicrezutelor minuni,\ncînd se ridică stăvilarul\nde peste noaptea ca de-Apoi,\ncînd umbrele se-ntorc spre soare,\n- voi nu puteți ieși cu noi!\n\nAl vostru chip topit e-n iarbă\nși-ai voștri ochi închiși cu lut\nîn marea-ntindere-a Tristeții\nființa vi s-a desfăcut\niar cheia grea a amintirii\nv-a-nchis în slavă și-n noroi,\nvoi cei ce-ați mers naintea noastră\n- azi nu puteți ieși cu noi!\n"
}