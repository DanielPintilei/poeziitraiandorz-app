{
"t" : "Ce-ai semănat",
"d" : "",
"s" : "Ce-ai semănat cu lacrimi\nai să culegi cîntînd,\noricît de lung e drumul\nel va sfîrși curînd!\n\n- Nu plînge după anii\nce trec și nu mai vin,\nfii răbdător în chinuri,\nnu-i cerul tot senin.\n\nAlege din durere\nadîncul ei folos,\ntărie-ți dă privirea\nrăbdării lui Hristos.\n\nNu pierde niciodată\nun bine semănat,\ncînd mai în lipsă fi-vei\nîți vei primi ce-ai dat.\n\nNu pierde Adevărul\nmărturisit și Viu,\nel nu e niciodată\nzadarnic și tîrziu.\n\nNici plînsul rugăciunii\nnici micul milei dar,\nnici jertfa dusă-n taină,\nnimic nu-i în zadar.\n\nCăci orice bob rodește\nși-n tot ce vine-i rînd,\n- ce-ai semănat cu lacrimi\nai să culegi cîntînd!\n"
}