{
"t" : "Noi Te urmăm cu dor Isuse",
"d" : "",
"s" : "Noi Te urmăm cu dor Isuse\nfiindcă Te iubim mereu\nde-ntîmpinăm cîntări sau jale\nnoi vrem să mergem pe-a Ta cale\nși cînd e-ușor\nși cînd e greu.\n\nFiindcă Te iubim Isuse\nvrem să-Ți urmăm neîncetat\nvrem ne-ncetat întreaga viață\nsă Te mărturisim pe față\ntrăind curați\ncu-adevărat!\n\nNe-așteaptă-aici necazuri multe\nnoi știm aceasta că ne-ai spus\ndar vrem prin orișice suspine\nsă Te urmăm mereu pe Tine\najută-ne\nIubit Isus!\n"
}