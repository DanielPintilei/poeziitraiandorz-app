{
"t" : "Au trecut ca norii anii",
"d" : "",
"s" : "Au trecut ca norii anii\nvremea i-a mînat spre munți,\npeste tîmple cern castanii\nfloarea perilor cãrunți.\n\nTot mai mult rãmîne-n urmã\nși nainte mai puțin,\nprin a lumii nouã turmã\nești strãin, tot mai strãin...\n\nCei porniți cu tine-odatã\npe-al vieții drum, s-au dus,\ntu cu zarea-nsinguratã\nlîncezești dup-un apus...\n\n- Tot nu vezi nimicnicia\ncelor dupã care-alergi?\ntot nu crezi în veșnicia\nlocului spre unde mergi?\n\n- Dacã este dupã moarte\nviațã-n care n-ai crezut\nce vei face-n veci departe\nși pe veci de veci pierdut?\n"
}