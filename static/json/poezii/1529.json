{
"t" : "Fii binecuvîntată ziua",
"d" : "",
"s" : "Fii binecuvîntată ziua\ndin care Tatăl Îndurat\nm-a-mbrățișat pe totdeauna\npierdutul fiu pe veci aflat.\n\nFii binecuvîntată ziua\ndin care m-am întors, aflînd\nși haina nouă și ospățul\ndin Casa Tatălui Preablînd.\n\nFii binecuvîntată ziua\ndin care către cer întind,\nprin lacrimi, brațele credinței\ncu care știu c-am să-l cuprind.\n\nFii binecuvîntată ziua,\nce mă îndemni s-alerg mereu\nși să mă lupt s-ajung cununa\nce mi-o păstrează Domnul meu.\n"
}