{
"t" : "Tot mai puțini sîntem",
"d" : "",
"s" : "Tot mai puțini sîntem sub ceruri\nși tot mai mulți sînt sub pămînt\ntot mai puțini rămași statornici\nși tot mai mulți fără cuvînt.\n\nTot mai puțini sîntem sub frunză\nși tot mai mulți sub iarbă cresc,\ntot mai puțini cîți se ridică\nși tot mai mulți se prăbușesc.\n\nMereu mai mulți Îți lasă calea\nși mai puțini sînt cei ce-o țin,\ntot mai grăbiți sînt cei ce pleacă\ntot mai înceți sînt cei ce vin.\n\nMereu mai mulți se rup de Tine\nși mai puțini Te mai iubesc,\nmereu mai tari Îți sînt vrăjmașii\nmereu mai slabi cei ce-Ți slujesc...\n\n- Și totuși Doamne, noi vom crede\ncă biruința va fi-a Ta!\nchiar lumea-ntreagă creadă altfel\nnoi vom muri crezînd așa!\n"
}