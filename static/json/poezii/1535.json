{
"t" : "Napoia mea satano!",
"d" : "",
"s" : "Napoia mea satano, departe de la mine\nvoi umbre-ntunecate de vicleșug și ură,\nnici revederea voastră să nu mă învenine\nnici numele să-mi vină în minte sau în gură.\n\nDoresc de-acum să seamăn în urma mea să crească\natîta bunătate și cînt și rugăciune\nca haruri să v-alunge, lumini să vă orbească\nsă mergeți în pustiuri, în gol și-n uscăciune.\n\nDar vai, cît încă-n lume umblarea mi-e pîndită\nveți fi mereu tortura ispitei pentru mine,\nc-acestea-i ceasul vostru și bezna mea cumplită\nîn care-aveți putere spre tot ce nu e bine.\n\nSă știți însă că vine adînca depărtare\na tot ce-i întuneric de tot ce e lumină\nși-atunci ne va desparte o veșnică uitare\ngheena vă va-nghite eternă și deplină!\n"
}