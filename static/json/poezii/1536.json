{
"t" : "De unde mi-ați ieșit?",
"d" : "",
"s" : "De unde mi-ați ieșit voi umbre\nînmormîntate de demult,\ndin ce-adîncimi ale ființei\nși-ale-amintirilor v-ați zmult?\n\nS-a scurs deasupra voastră vremea\npunînd întruna strat cu strat\npe voi nămolul greu și negru\nsub care-adînc v-ați îngropat.\n\nPrin ușa viselor deschisă\nmai năvăliți din cînd în cînd,\nca niște hoți scăpați din lanțuri\nlumina inimii-ntristînd...\n\n- Întoarceți înapoi\nîn marea uitării-n care v-am închis\nși nu-mi mai reveniți vreodată\nnici pe cărările din vis.\n\nEu am aprins lăcașul vostru\niar spuza lui am dat-o-n vînt\nn-aveți la ce să mai întoarceți\nazi casa mea-i un templu sfînt!\n"
}