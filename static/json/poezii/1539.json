{
"t" : "Nu-ți spune mai mult",
"d" : "",
"s" : "Nu-ți spune mai mult răul vieții\nci binele mai mult să-ți spui,\nnu umbra mai presus de soare\nci soarele mai sus să-l pui!\n\nN-alege-amarul din durere\nci dulcele din ea s-alegi\nși nu ce nu-nțelegi culege\nci strînge ceea ce-nțelegi!\n\nNu te uita cînd dai din ce e\nci cît rămîne din ce-ai dat\nnu ce-ai lăsat să vezi în urmă\nci cîte, încă, n-ai lăsat!\n\nNu cîte le-ai făcut nainte\nci cîte n-ai făcut napoi,\n- nu cît am dat noi pentru Domnul\nci cît a dat El pentru noi!\n"
}