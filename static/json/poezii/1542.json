{
"t" : "Iubire de-Adevăr",
"d" : "",
"s" : "Iubire de-Adevăr, ce jertfe\nși cîte lacrimi am plătit\ncă n-am putut, oprit de lume\nsă tac ce Tu mi-ai poruncit!\n\nIubire de-Adevăr, cîți prieteni\ndin viața lor m-au scos pe rînd\ncă n-am putut să-ți tac cuvîntul\nce tu mi-l porunceai arzînd!\n\nIubire de-Adevăr, cîți oameni\nm-au rîs și m-au privit nebun,\ncă n-am putut s-ascund lumina\nce tu-mi spuneai pe turn s-o spun!\n\nIubire de-Adevăr, ce pierderi\nși umiliri am îndurat\nsă nu mă-ndepărtez de tine\nsă nu-mi calc legămîntul dat!\n\n- Iubire de-Adevăr, dar pacea\nși mulțumirea că te-ascult\npe toate pierderile-acestea\nle-ntrece înmiit mai mult.\n"
}