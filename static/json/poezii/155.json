{
"t" : "Cu tot întregul meu amar",
"d" : "",
"s" : "Cu tot întregul meu amar\ncu munții de suspine,\ncu plînsul fără de hotar,\nIsus, eu vin la Tine!\n- Primește-mă cum sînt\ncu multele-mi greșale\nși spală-mă Isuse Sfînt\nprin Jertfa Crucii Tale.\n\nSînt păcătos, sînt vinovat\nsînt plin de fapte rele,\ndar vin Isuse-ndurerat\nsub Crucea Ta cu ele\nși la picioare-Ți cad smerit\ncu lacrime amare\nși-Ți cer Isuse Preaiubit\na Sîngelui iertare.\n\nPrimește-mi toată viața mea\nși-n slujba Ta o pune\nca la sfîrșit să pot afla\nîn ea doar roade bune\nsă pot fi mulțumit oricînd\nde slujba ce-Ți aduce,\npîn-la sfîrșit mereu purtînd\nlumina de la Cruce.\n"
}