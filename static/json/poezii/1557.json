{
"t" : "Nu predicați povești",
"d" : "",
"s" : "Nu predicați povești\nvoi cei trimiși să luminați\nci Adevărul și Iubirea\nde care spuneți c-ascultați.\n\nN-ascundeți sub cuvinte scumpe\ngîndiri viclene spre-a-nșela\npe cei cu inima curată\nce gîndul nu vi-l știu afla.\n\nNu vă făliți cu naintașii\ncînd nu călcați după părinți\nși nu plecați pe calea sfîntă\ncînd nu puteți fără arginți.\n\nNu vă măriți nelegiuirea\nvorbind de sfinții naintași\ncînd orice faptă-a lor și vorbe\nvă osîndesc ai voștri pași.\n\nCi dacă n-aveți nici voință\nnici dragoste să vă-nfrînați\nlăsați la alții slujba sfîntă\nși mergeți către ce-adorați.\n"
}