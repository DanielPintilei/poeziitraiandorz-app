{
"t" : "O, de-aș putea din tot",
"d" : "",
"s" : "O, de-aș putea din tot ce-am spus\nsă șterg ce-i gol și ce-i cu vină,\ncum aș putea privi spre-Apus\nspre Viitor și spre Lumină!\n\nO, de-aș putea din ce-am gîndit\nsă ard ce-s umbre și ce-s rele\nce-azur curat și liniștit\nar fi adîncurile mele.\n\nO, de-aș putea din tot ce-am scris\nsă-ndepărtez tot ce e pleavă,\ncum mi-aș putea nălța deschis\nun rod curat și greu spre slavă!\n\nO, de-aș putea, din anii mei\nsă-nlătur pașii-nșelăciunii\nce drept s-ar înălța din ei\nspre Cer tămîia rugăciunii!\n"
}