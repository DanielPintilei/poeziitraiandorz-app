{
"t" : "Roadele cîntării mele",
"d" : "",
"s" : "Roadele cîntării mele\ndin al dragostei preaplin,\ncu tot aurul din ele\nȚie Scump Isus, le-nchin.\n\nRoadele trăirii mele\ncîte-am dat și cîte țin,\nde sub soare ori sub stele\nȚie Scump Isus, le-nchin.\n\nRoadele-ascultării mele\nde pe-al Crucii drum divin,\ncu toți anii mei din ele\nȚie Scump Isus, le-nchin.\n\nRoadele tăcerii mele\ndin extaz ori din suspin,\nde sub cer ori sub zăbrele\nȚie Scump Isus, le-nchin.\n\nRoadele-ostenelii mele\ndin furtuni ori din senin,\nde sudori și lacrimi grele,\nȚie Scump Isus, le-nchin.\n\nRoadele-adorării mele\ndin toți vecii care vin,\n- mai nainte de-a fi ele\nȚie Scump Isus, le-nchin.\n"
}