{
"t" : "Amintirile",
"d" : "",
"s" : "Frumoșii munți îndepărtați, ce minunați sînt seara\ncînd după drumul zilei lungi frumosul soare-ntoarce\ncu drag spre ei privirea sa, ca înc-o dată iarăși\nsă-i poată-mbrățișa cu drag din pragul despărțirii...\n\n... Frumoase amintiri demult, ce scumpe și duioase\nne sînteți voi cînd din apus vă mai privim odată\nși-mbrățișîndu-vă cu drag ne despărțim de lume\nspre-a nu ne mai vedea decît în partea cealaltă!...\n\nFerice sufletul senin ce v-a avut curate\nși-a cărui față peste voi, vă face luminoase\ncăci dincolo pe veci veți fi lumina frunții sale\npodoabele de in curat în care-o să se-mbrace.\n"
}