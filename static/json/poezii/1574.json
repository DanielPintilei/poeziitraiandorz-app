{
"t" : "Iubirea",
"d" : "",
"s" : "Nu treziți, nu stîrniți niciodată\nnimănui dragostea și nicicînd\nnu treziți iubirea lumii nimănuia\npînă vine ea,\ncăci vine ea curînd.\n\nDacă doarme, s-o lăsați mereu să doarmă\nde-ar dormi iubirea lumii pînă-n veci\ncăci viața-i mai ușoară cînd ea doarme\nnopțile-s mai fericite fără ea.\n\nNu treziți iubirea lumii niciodată\ndacă știți cum arde viața focul ei\nce amar izvor de lacrimi are\nși-n ce zbucium chinuiește inima!\nDacă nu știți,\nnu doriți s-aflați vreodată\niar de știți, mai bine-nțelegînd\nnu treziți iubirea lumii nimănuia\npînă vine ea,\ncăci vine prea curînd.\n\nDar iubirea lui Hristos treziți-o grabnic\nși în voi și-n alții mai aprins\ncăci ea face scurtă chiar și veșnicia\npreschimbînd în sfînt pe-un păcătos.\n"
}