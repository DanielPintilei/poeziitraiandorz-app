{
"t" : "Nici o clipă de-ntristare",
"d" : "",
"s" : "Nici o clipă de-ntristare\nnu vreau să mai am Isus\nc-am avut a Tale haruri\nși puterea-Ți de nespus.\n\nVreau să biruiesc de-acuma\na-ndoielii chinuiri\nsă alung cu hotărîre\na vrăjmașului șoptiri.\n\nCînd mă va-ncerca ispita\ncu-a-ntristării suferințe\nfă să nu uit niciodată\nscumpele-Ți făgăduințe.\n\nFă să nu uit niciodată\ncum le-ai împlinit Tu ieri\nca să știu că și-azi și mîine\nTu-mi vei dărui puteri.\n\nNalță-mi gîndul la Cetatea\ncea cu ziduri de topaz\nca să nu mă copleșească\na-ntristărilor talaz.\n\nȘi-mi-ajută la-ncercare\nochii să mi-i pot ținea\npîn-la marea izbăvire\ndoar la Tine, Stînca mea.\n"
}