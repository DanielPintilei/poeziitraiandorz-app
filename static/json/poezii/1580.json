{
"t" : "Încredere",
"d" : "",
"s" : "- Iată Eu cu voi sînt, a spus Domnul nostru\n- Și eu sînt cu Tine, - dac-aș spune eu!\nCăci Tu poți Isuse ca să fii cu noi\niar noi să fim totuși niște lepădați.\n\nVoi puteți să credeți în Cuvîntul Meu\nne-a zis El. - Și veșnic știm că vom putea.\nDar, Isuse Doamne, și mai mare bine\nar fi cînd Tu Însuți poți să crezi în noi\ncă sînt mulți din cei ce spun că cred în Tine\niar Tu totuși nu poți crede-n ei nimic.\n\nVă puteți oriunde bizui pe Mine\nne-ai grăit Isuse, - iar noi am văzut!\nDar Tu fă-ne Doamne să fim noi în stare\nsă Te poți Tu-n totul bizui pe noi,\npe statornicia, pe cuvîntul nostru\nși pe legămîntul care Ți l-am pus.\n\nToți ai Tăi în Tine reazem pot să-și afle\ndar pe cîți Tu oare Te poți rezemat?\n"
}