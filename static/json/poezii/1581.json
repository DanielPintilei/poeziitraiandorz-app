{
"t" : "Comori",
"d" : "",
"s" : "Comori neprețuite de amintiri frumoase\nce binecuvîntate și scumpe sînteți voi\ncăci tot ce-avem pe lume putem odată pierde\nsau pot să ni se fure,\n- dar voi veți rămînea.\n\nFerice de aceia a căror fapte-s bune\nși umbletele-s sfinte\nși gîndul fără nor\ncăci toate-acestea zilnic în amintiri se schimbă\nși-ajung comoara vieții rămasă pînă-n veci.\n\nO, amintiri frumoase, ferice-acel ce vă-are\nvai de acel ce pleacă în moarte fără voi...\n\nCînd vremea umple golul lăsat de noi în lume\nal vostru gol în suflet nu-l umple cu nimic.\nE uneori ușoară viața fără voi\ndar moartea cea eternă, ne-nchipuit de grea.\n\nO, amintiri frumoase din viața cu Hristos\npentru nimic în lume n-aș vrea să nu vă am\ncăci nu-i nici o comoară să-mi fie-așa de scumpă\nnici preț atît de mare pe care să vă dau...\n"
}