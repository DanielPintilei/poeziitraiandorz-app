{
"t" : "Soare - venit-a",
"d" : "",
"s" : "Venit-a primăvara, dar încă e tot iarnă\ne ceasul dimineții, dar ziua n-a sosit.\n- O, vino soare dulce împrăștie înghețul,\nLumină scumpă vino, cu tremur te chemăm!\n\nCăci între-aceia care așteaptă după tine\nsînt încă printre oameni frați minunați și buni\nce-aduc spre Creatorul, din suflet, ca și tine\nlumină și căldură asemeni cu a ta.\n\nLumină-i soare dulce pe-aceștia-ncălzindu-i\nși, pentru-ai tăi, mai vino și peste ceilalți,\ncăci îndeajuns odată o să le fie gheața\nși noaptea lor eternă,\n- cînd nu vor mai fi-ai tăi.\n"
}