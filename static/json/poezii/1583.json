{
"t" : "Îndurare",
"d" : "",
"s" : "O, Eternă Milă a lui Dumnezeu\ncu puterea toată ne-agățăm de Tine\nTu ne ești nădejdea pentru mîntuire\nsingura nădejde unde alergăm.\n- Doar la ușa-Ți sfîntă îndrăznim a bate\ndoar prin ea mai credem să intrăm în Cer...\n\nO,-ndurare-adîncă a lui Dumnezeu\ncît de mult depinde tot ce-avem, de Tine\nunica-Ți nădejde,\nsingura Ta ușă\neste cel din urmă mijloc pentru noi...\n\nCine prin Dreptate\nsau Neprihănire,\ncine prin sfințire, ar putea veni?\nDintre oameni, cine ar putea vreodată\na intra, prin merit, în Lăcașul Sfînt?\n- Doar prin Tine Sfîntă Milă Nesfîrșită\ncel din urmă vameș poate-a se sfinți.\n\nDacă și-a Ta ușă cuiva se va-nchide\nce-i va mai rămîne celui lepădat?\n\nBinecuvîntată fii Tu Milă Sfîntă\no, prin Tine-aducem noi lui Dumnezeu\nmulțumiri cu lacrimi de recunoștință\ncăci El n-a-nchis lumii încă ușa Ta.\nCăci mai pot să intre\nși-azi prin ea, la viață\ncei ce-ntîrziară și mai mult ca noi\ntoți acei ce încă vor mai fi să vină,\nîn oricît de mare număr ar veni.\n\n- O, nefericite de nu vii nici astăzi -\nce-ți va mai rămîne-n deznădejdea ta\nîn eterna groază\ndin eterna noapte\ncînd n-o să mai fie Mila de acum?\nO, nefericite, ea-i ultima ușă\ndacă ea se-nchide unde-ai să mai bați?\n\nSă aștepți tu oare pînă ți se-nchide?\nsau asculți acuma și-n genunchi o chemi?\n"
}