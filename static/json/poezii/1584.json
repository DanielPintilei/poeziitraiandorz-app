{
"t" : "Lumina - o Doamne",
"d" : "",
"s" : "O Doamne Dumnezeul Luminii și-al Puterii\nTu ai făcut Lumina în Ziua cea Dintîi\niar Soarele și Luna în Ziua cea de-a Patra\ns-arați că dau ele Lumina\nce-o dai Tu!\n\nDe-aici acele corpuri se văd strălucitoare\niar de-acolo pămîntul se vede strălucind\nîn sine fiecare e fără strălucire\npăruta strălucire le-o dai Tu tuturor.\n\nO, nu-i la fel una din creaturi Lumina,\nLumina lor din Tine-i Slăvite Creator!\nTu o trimiți prin spații asupra tuturora\nele-o reflectă numai,\ndar Tu le-o dăruiești...\n\n... O, de-am putea asemeni Lumina Ta primind-o\ns-o dăm și noi la alții cu dragoste, mereu\nși să-i privim pe alții mereu în strălucire\nși-ntunecați pe nimeni\ndecît pe singuri noi!\n"
}