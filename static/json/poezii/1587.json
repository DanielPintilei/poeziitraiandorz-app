{
"t" : "Fluturaș",
"d" : "",
"s" : "Se-nvîrtea în jurul flăcării aprinse\nși-i plăcea ispita de-a se-apropia\nlanțul voluptății îl atrage spre flăcări\nca răcoarea apei rîndunica-n zbor.\n\nÎl alung cu milă să se-ndepărteze\ndar a zecea oară s-a întors din nou\nse trezise-ntrînsul patima cea oarbă\ncare ne-nfrînată, duce-n veci la foc.\n\nÎl lovesc -\nzadarnic: patima-i mai tare\nchiar și decît frica\n- și-ntr-o clipă rea\npoate chiar în ciuda piedicilor mele,\nel se-aruncă-n para focului rîvnit.\n\n... Ce-a rămas dintr-însul astăzi e-o ruină.\n\n- Căci sînt rari acei ce se-nfrînează cînd\nneopriți, pot face ceea ce n-au voie...\n- De aceea-i plină lumea de ruini!\n"
}