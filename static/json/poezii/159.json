{
"t" : "De ce noi nu putem?",
"d" : "",
"s" : "De ce noi nu putem Isuse\nal vieții greu să-l biruim,\nbatjocurile și prigoana\nmai răbdători să le primim?\n\nDe ce în valurile vieții\nașa ușor ne înfundăm?\nde ce ne copleșește somnul\nde veghe cînd ne pui să stăm?\n\n... Fiindcă noi privim la valuri\nși nu pe Tine Te vedem,\nfiindcă ne culcăm alene\nși nu cu Tine priveghem!\n\nFiindcă nu iubim ocara\nși n-am dori să suferim,\ncu toată lumea de păcate\nne place-n pace să trăim.\n\nDe-aceea nu putem Isuse\nsă facem lucrul cel mai mic\nși în această tristă stare\nîn veci nu vom putea nimic!\n\nO, întărește-ne Isuse\nși ochii ține-ni-i mereu\nla Tine care ești puterea\nși biruința-n orice greu.\n"
}