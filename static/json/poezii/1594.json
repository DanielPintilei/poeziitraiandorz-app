{
"t" : "Cunoașterea",
"d" : "",
"s" : "Căile înțelepciunii tainice-a lui Dumnezeu\nsînt necunoscute nouă\nși-s ascunse pentru noi...\nde aceea totdeauna să ne-ncredem în Cuvîntu-I\ncăci Cuvîntul Lui e pururi Credincios și-Adevărat.\n\nCăile și gîndul tainic, dintr-un suflet omenesc\nsînt necunoscute nouă\nși-s ascunse pentru noi\nde aceea să nu credem decît prea arar în oameni\ncăci la oameni rar cuvîntu-i credincios și-adevărat.\n\nDumnezeu întotdeauna face mai mult decît spune\noamenii fac totdeauna mai puțin decît promit.\nCine nu învață-aceasta mai nainte de-ncercare\nva plăti mai scump în urmă,\nce n-a ascultat la timp.\n"
}