{
"t" : "Oameni",
"d" : "",
"s" : "Cel înțelept a spus odată că oamenii se-mpart în trei:\n\nÎntîi: cei mulți la care merge-naintea judecății, gura\nvorbesc nainte să gîndească,\napoi gîndesc,\n- de mai gîndesc.\nAceștia-s cei proști, pripiții, ce totdeauna au rușine\nneajunsuri și dispreț, pe urma nestăpînirii gurii lor.\n\nApoi: sînt cei puțini la care merg amîndouă împreună\nși judecata și cuvîntul merg chibzuit și armonios.\nAceștia sînt cumpătații\nși cei cuminți,\niar felul lor\ndin multe neplăceri în viață și-ncurcături\nîi va scăpa.\n\nÎn urmă: sînt cei rari pe lume\nla care mintea merge-ntîi\nși-n urmă vine rar cuvîntul,\ndar luminos și plin de miez.\nAceștia sînt înțelepții, a căror vorbă este aur\ndar după ea nu ei, ci alții, care-i ascultă,\nau folos.\n"
}