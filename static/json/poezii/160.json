{
"t" : "Te-am văzut plîngînd",
"d" : "",
"s" : "Te-am văzut plîngînd aseară\nCălător Străine\nlîngă poarta cu zăvoară\nTe-am văzut plîngînd aseară\ncine Te-a lăsat afară\ncine?\n\nStînd în ceața friguroasă\nSingur pe cărare\nplînsu-n gene Ți-nghețasă\nstînd în noaptea friguroasă\ncare nu Te-a dus în casă\ncare?\n\nPe căi triste cu noroaie\nai rămas Străine\nploaia se vărsa șiroaie\npe căi triste cu noroaie\ncine Te-a lăsat în ploaie\ncine?\n\nCine Te-a lăsat afară\nSingur să tînjești,\ncare-i inima avară\ncare Te-a lăsat afară\nși-a-nchis ușa cu zăvoară?\n- eu sînt!\n\nDoamne-mi recunosc păcatul\nși mi-e duhul frînt\nnumai eu sînt vinovatul\nnu e Doamne nimeni altul\ncel care-a făcut păcatul\n- eu sînt!\n\nDar acum pe veșnicie\nviața mi-o închin\nmă predau Isuse Ție\nvino-n ea cu bucurie\ne a Ta pe veșnicie\n- vino!...\n"
}