{
"t" : "Împreună",
"d" : "",
"s" : "Cel cumpătat a spus așa la fiii săi odată:\n- Voi fiii mei să-mpreunați cu munca rugăciunea\ncăci numai împreună sînt,\ncu roadă, răsplătite.\n\nAcel ce numai s-ar ruga dar n-ar munci în viață\nar fi ca ploaia ce-ar cădea pe holda nearată\nne-nsămînțată cu nimic,\n- rămîne fără roadă!\n\nAcel ce numai ar munci, dar fără să se roage,\ne ca ogoru-nsămînțat dar fără strop de ploaie\nneroditor ar rămînea și ars\nde uscăciune.\n\nChiar Dumnezeu le-a rînduit pe-acestea împreună.\n\nVoi fiii mei să-mpreunați cu munca rugăciunea,\ncăci doar unite, pe pămînt\nsînt binecuvîntate.\n"
}