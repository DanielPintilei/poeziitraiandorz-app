{
"t" : "Păstor",
"d" : "",
"s" : "A fi păstor adevărat înseamnă a avea iubire\niar nu dorință de cîștig,\nnu-asprime ci simțire\nnu a mîna din urma lor pe oi,\nci-a le atrage,\na cerceta durerea lor nainte să te roage...\n\nA păstori nu-a apăsa,\na-i păstori cu hrană\ncu bunătate cîntărind și-ndemnuri și dojană\na-i păstori frumos, pe toți,\nde orice vîrstă-a vieții\ncrescîndu-i cu trăirea ta, a faptei și-a poveței.\n\nA-i crește-nseamnă-a te jertfi în munca necurmată\nîn rugăciuni, în plîns, în post\nși-n pildă-adevărată.\nHristos te roagă,\nca atunci pe Petru,\nmai în urmă:\nde Mă iubești cu-adevărat,\n- să-Mi paști întreaga turmă.\n\nDeci numai dacă-L poți iubi pe El\nși turma-I toată\nașa te fă păstor\naltfel, mai bine, niciodată.\n\nȘi nu uita că păstorești nu turma ta-n viață\nci turma Lui, de care dai răspuns în Sfînta-I Față.\nDeci dacă nu te porți așa,\nlua-Și-va turma ție\nca altuia mai bun s-o dea...\n\nFii treaz la datorie!\n"
}