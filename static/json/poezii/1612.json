{
"t" : "Ușurătate",
"d" : "",
"s" : "Acel ce-și vîntura odată sămînța-n arie spunea:\n- O, fiul meu, ușurătate să nu ai în viața ta\nsă nu iubești deșertăciunea,\nvorbirea goală,\nfără miez\nnici ușuratic, niciodată, să nu fii tu\noriunde șezi...\nîn gest, în vorbă, în umblare,\nfii totdeauna serios\nși cînd ești mic\nși cînd ești mare\nși cînd ești sus\nși cînd ești jos\ncăci tot ce e ușor, e pleavă călcată jos\nsau dusă-n vînt\nsau arsă-n foc,\n- și nu rămîne nimic din tine pe pămînt.\n\nCel ușuratic nu-i în stare niciunde de iubiri adînci\nși nici de prietenii alese\ncăci viața-i drum cu grele stînci\nIubirea-n om și Prietenia, cer suflet nalt\nși serios\nîn tot ce spune și-n ce tace\nîn orice loc cuviincios.\n\nUșurătatea nimicește întîi iubirea, iar apoi\ncredința și nădejdea noastră\nși prietenia dintre noi\nadică mîntuirea-ntreagă\nși tot ce-n lume-avem de preț\niar fără ele ce-i rămîne frumos apoi,\nîntregii vieți?\n\nTrăiască-apoi în lume omul\noricît și-oriunde,\n- în zadar!...\n- pe Dumnezeu el nu-L mai are\nnici mîntuire\nși nici har,\nnici fericire\nnici lumina din curăție,\nnici alin,\ncăci toate-acestea în părtășia de dragoste și har\nse țin.\nȘi fără ele spre pierzare va merge omul mai grăbit\nuitînd pe Dumnezeu și Cerul\nși tot ce-i vrednic și Cinstit.\n\nȘi o prăpastie eternă se face între Cer și el\niar peste-acestea niciodată\nnu se mai trece-n nici un fel,\ncăci omul nu mai poate trece\niar Dumnezeu nu va mai vrea\nși astfel pentru totdeauna rămîne-o despărțire grea.\n\nO, nu iubi deșertăciunea,\nnici vorba multă fără miez\nnici ușuratic niciodată să nu fii\noriunde șezi,\ncăci toate-acestea te fac pleavă...\nși ești ori ars,\nori înjosit\nci-nvață,\nmăsurat și vrednic\nsă fii om demn\nși prețuit.\n"
}