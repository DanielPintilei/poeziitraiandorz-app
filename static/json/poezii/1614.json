{
"t" : "Babel",
"d" : "",
"s" : "Cînd a voit s-aducă ura-n lume,\ncel vrăjmaș s-a dus\nrugînd pe simțurile firești\nsă-i vină-n ajutor.\nDar dintre toate cinci doar graiul a fost spre asta\nmai grăbit.\n\nAtunci cel rău a pus într-însul pe trei\ndin duhurile lui:\na pus Minciuna,\nClevetirea\nși-a pus Batjocura în el.\n\nAșa a izbutit satana ca să dezbine-atunci prin grai\nși neam de neam\nși frați\nși case,\nde la-nceput și pînă azi.\n\nPentru păcatu-acesta graiul fu pedepsit de Dumnezeu\nsă nu mai poată face una pe oameni iarăși\ncum au fost\nde-aceea nu-i pe lume limbă să strîngă\nce s-a-mprăștiat.\n\nIsus Mîntuitorul lumii, aduse însă pentru-ai Lui\ncare iubesc neprihănirea,\nun alt grai binecuvîntat:\ne graiul dulce al Credinței și Dragostei\ndin Adevăr.\nAcestuia i-a dat același adînc și unic înțeles\ncu care-ai Lui din orice limbă, ușor se simt\nși se-nțeleg...\n- cîți sînt cu adevărat părtașii\nBisericii lui Dumnezeu!\n\nDar cel rău a-ncercat și-acest nou grai\namestecînd\nprintre copiii curăției, pe fiii lui cei prefăcuți\niar ei cu duhurile-ascunse, viclene,\nsub Cuvîntul Sfînt,\nfac tulburări și dezbinare\ncum tatăl lor,\nde la-nceput.\n\nAceștia-și prefac vorbirea și folosind Cuvîntul Sfînt\nei urmăresc a lor foloase și țelurile lor hoțești.\nÎn cursa lor sînt prinși aceia ce au un cuget necurat\nși cei ce în păcate-ascunse trăiesc\nnevrînd a se-ndrepta\ncăci astfel pedepsește Domnul\npe nestatornici și-ngîmfați.\n\nDar cei cu inima smerită și sufletul neprefăcut\ncunosc străinul glas\nși nu merg pe drumul amăgirii lui\nei știu că Glasul Sfînt e altfel\ne unic dintre mii și mii\niar Duhul Sfînt i-ncredințează pe cei smeriți\ncă este El.\nEi simt cum inima lor arde,\ncum ceru-ntreg coboară-n ea\ncînd Glasul Preaiubit vorbește,\ncăci nu e altul ca și El.\n\nDar ceilalți ce n-au pe Duhul, ascultă\npe amăgitor\nn-au cine să-i înștiințeze că se înșală\nși se pierd.\n\nCredințele înșelătoare sînt un nou Babel\npe pămînt,\ncei trufași și cei nestatornici,\nau cum să fie pedepsiți.\n"
}