{
"t" : "Niciodată nu se",
"d" : "",
"s" : "Niciodată nu se-ndreaptă\ncel ce caută,\nși găsește\nscuze pentru orice vină și-orice-abatere a sa.\nEste-un om nedrept și trufaș și-un nesincer\nomu-acela,\nnici părinte,\nnici prieten,\nși nici soț,\nnu-i demn a fi.\n\nNiciodată nu-i om vrednic de încredere acela\nce nu-și poate recunoaște cu căință un păcat\nnici cel ce nu-și poate cere\nsincer și smerit\niertare\ncînd cinstit i se arată cu dovadă c-a greșit.\n\nNiciodată n-are pace în viața lui acela\nce nu poate să înalțe mulțumiri lui Dumnezeu\npentru fiecare lucru ce i-l dă\nsau ia\nîn lume\ncăci el este-un ușuratic\nși-un nerecunoscător.\n\n- Fericit e doar acela care ar putea să fie\nmulțumit cu mai puține decît are pe pămînt,\ncare poate-n orice vreme să se roage\nplin de pace\nnici mărimea,\nnici ocara\nnerupîndu-l de Hristos.\n"
}