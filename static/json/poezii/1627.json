{
"t" : "Clipa",
"d" : "",
"s" : "Nu există-n lume altă pacoste decît păcatul\ntoate celelalte rele sînt din el,\nurmări de-a lui.\nDacă omul se ferește de nenorocirea asta\nde la toate celelalte îl ferește Dumnezeu.\n\nNu-i păcat ce-l faci pe lume să nu-i iei\nodată,\nplata\nori viu, pe pămînt primind-o\nori mort, sub pămînt fiind.\nDacă-i mic păcatul mică-i și osînda lui primită\ndacă-i mare, trag și fiii,\npoate și urmașii lor.\n\nCe păcate-s făptuite de un om,\nun om plătește,\nce familia le face, ispășirea ea le dă,\niar păcatele făcute de-o idee\nsau de-o țară\ntrebuie să le plătească toți acei ce-i aparțin.\n\nSăvîrșirea fărdelegii se-mplinește într-o clipă,\nîn nenorocita clipă a primirii ei în gînd.\nPregătirea și-mplinirea poate fi oricît de lungă\ncăci cu cît mai mult s-amînă\nvei fi și mai vinovat.\n\nNu-i nimic urît pe lume ca păcatul,\nca oricare,\nde aceea tot ce face diavolul,\ndin veac,\nmereu\neste să-nfrumusețeze blestemata-i creatură\nca păcatul să-l primească cu plăcere orice om.\n\nNimeni n-ar iubi păcatul dacă l-ar vedea cum este\ndezbrăcat de mincinoasa frumusețe-a lui satan\ncăci nimic nu-i scurt pe lume\nca plăcerea păcătoasă\nși nimic mai greu ca plata grea a ispășirii ei.\n\nDoar o singură scăpare este: Jertfa lui Hristos\nși întoarcerea cu lacrimi și cutremur\nchiar acum!\nCăci și mîntuirea este-o clipă\npentru tine:\nclipa acceptării Jertfei și pășirii după El.\n\nPentru tine clipa asta este poate chiar acum\nde refuz\nsau ascultare\n- ține veșnicia ta!\nÎnțelept este acela care vede înainte\ncăci în urmă văd toți proștii\ncînd prilejul a trecut!\n"
}