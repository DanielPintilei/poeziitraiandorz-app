{
"t" : "De ce sînt inimile pline?",
"d" : "",
"s" : "De ce sînt inimile pline în lume de dorințe rele\ndeși cunosc că-i rău aceasta\nchiar cînd nu cred în plata lui?\n\nDe ce le place să se lase tîrîți în patimi rușinoase\ndeși cunosc nenorocirea care-o aduc în viața lor\nchiar dacă n-ar fi celelalte\nde veci,\nîn veacul viitor?\n\nDe ce urăsc așa de mult oare\ntoți oamenii\ncărarea sfîntă\ndeși-s convinși că e curată\niar cei ce merg pe ea sînt buni?\nmai buni ca ei...\nEi văd aceasta și-admiră înfrînarea lor\ndeși ei nu iubesc plăcerea și bucuria sfintei căi.\n\nȘi pentru ce-aleg mai degrabă\nmulți oameni\nîn viață, ura,\ndeși le cere-atîta sînge și lacrimi și nenorociri,\ndecît iubirea ce le dă pacea și bucuria fericită\nîn sufletele tuturora și-aduce pacea și belșugul\nprin unitatea și-armonia ce-o dă\nși o păstrează-n toți?\n\nDe ce?\n- fiindcă celui care e rău și răul îl iubește\ntrăind în patimi și-n păcate și nedorind a le lăsa\n- îi este mult mai greu a face și a dori ce este bine\ndecît la cel bun\na nu face și-a nu dori\nce este rău.\n- Fiindcă necrezînd viața și răsplătirea viitoare\npăcatul le-a făcut ființa să creadă dulce\nce-i amar!\n"
}