{
"t" : "Dacă n-ar fi Veșnicie",
"d" : "",
"s" : "Dacă n-ar fi Veșnicie, n-am avea un suflet veșnic\ndacă n-ar fi Conștiință, n-am avea mustrarea ei,\ndacă n-ar fi Mîntuire, n-ar fi Jertfa de pe Cruce\ndacă n-ar fi Paradisul, n-ar fi dorul după el\ndupă cum n-ar fi nici sete,\ndacă apa n-ar fi fost.\n\nDacă n-ar fi rugăciune împlinită în viață\nnimeni pe pămîntu-acesta nu s-ar mai ruga\nspre Cer\ndupă cum nu merge nimeni la fîntîna fără apă...\nÎnsă dacă-atîția oameni beau din ea\ne semn că-i plină\n- Chiar și ție, știi tu bine,\ncîte ți s-au împlinit!\n\nDacă n-ar avea păcatul niciodată pedepsire\nnici credința roditoare n-ar avea răsplată-n veci.\nDacă n-ar fi moartea asta\nn-ar fi viața viitoare...\n- Dar dacă există toate,\n- iar tu știi aceasta bine -\nînțelept ai fi cînd astăzi L-ai alege\npe Hristos.\n"
}