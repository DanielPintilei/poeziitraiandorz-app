{
"t" : "Noi fericim acum",
"d" : "",
"s" : "Noi fericim acum pe cei ce-au suferit,\ncăci azi vedem cu groază că după lepădare:\n- nu-i nici o izbăvire, spre cel ce s-a pierdut.\n\nNoi fericim acuma pe cei ce-au suferit\ncăci, credincioși statornici, ei au murit sperînd:\n- nu-i nici o osîndire spre cîți sînt în Hristos.\n\nNoi fericim acuma pe cei ce-au suferit:\nnu-i tunet mai puternic decît tăcerea lor\nnici fulger să lumine ca moartea lor\nîn veac.\n\nNoi fericim de-a pururi pe cei ce-au suferit:\ncă nici un chip nu este mai una cu Hristos\ncum este-acel al jertfei,\nrăbdării\nși tăcerii.\n\nNoi fericim pe-aceia ce-au suferit și sufăr,\ncă-și curăță viața și inima și ochii\nfiindcă-n suferință e și o ispășire.\n\nNoi fericim pe-aceia ce sufăr cu nădejde\ncăci pe pămînt credința a suferit oricînd,\ndin veac a fost tot astfel,\ndar nu va fi pe veci!\n"
}