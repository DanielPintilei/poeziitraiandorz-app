{
"t" : "Întuneric",
"d" : "",
"s" : "Există-un întuneric de prea multă lumină\ncăci cînd privești spre soare puternic strălucind\nlumina-i orbitoare îți pare întuneric:\nîn fața strălucirii pleci ochii copleșit.\n\nCînd s-a făcut Cuvîntul un trup asemeni nouă\nau zis atuncea oamenii că nici măcar nu-I Om.\nPe Dumnezeul Veșnic... de prea multă lumină\nei L-au văzut mai umil și-ntunecat ca toți.\n\nAșa apare și-azi tot ce-i Dumnezeiesc...\n- Acel pe care lumea nu-i vrednică să-i aibă\nși pentru care Cerul trimis-a harul său,\nn-au loc să-și plece capul umblînd disprețuiți.\n\nDar o să vadă-odată toți cei ce i-au străpuns\ncînd Dumnezeu la Sine lua-i-va, dintre ei,\npleca-va și lumina ce-o duc în lume dînșii\nși-atunci se va cunoaște ce mare preț aveau.\n"
}