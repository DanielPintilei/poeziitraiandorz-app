{
"t" : "Umbră",
"d" : "",
"s" : "Nimic din ceea ce trăiește în umbră nu aduce rod\nși în nimic ce crește-n umbră\nputere și căldură nu-i!\nDin lemn nu arde și-ncălzește\ndecît ce e crescut în soare\ncă-n foc el dă, sub altă formă\nce de la soare a primit.\n\nÎn rădăcini nu-i nici căldură și nici lumină\nchiar cînd ard\ncăci ele au trăit în beznă lipsite de-al luminii har.\nTot astfel cine nu trăiește în Soarele Hristos\npe lume\nnu poate nici lumina pe alții,\nnici încălzi în jurul lor.\n\nAcei ce-n vorbă n-au lumină\nși nici căldură-n fapta lor,\narată că trăiesc în umbră\nși n-au lumina lui Hristos.\n\nIar umbra duce totdeauna la moarte\nși la-ngheț pe-acela\nce nu se smulge să se nalțe\nspre Soarele Mîntuitor.\n"
}