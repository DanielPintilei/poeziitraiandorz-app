{
"t" : "Roade!",
"d" : "",
"s" : "În întuneric nu rodește și nici nu crește bun nimic.\nÎn umbră poate să și crească,\ndar nu se coace nici un rod.\nDoar în lumină e viață\nși creștere\nși rod, deplin.\n\nAșa trei stări sînt și acelea în care oamenii trăiesc\ncăci tot ce e pe lumea asta se-aseamănă-n adîncul lor.\nDoar forma lor e alta numai,\ndar înțelesul e la fel.\n\nÎn întuneric sînt prea mulții fără viață sufletească\ntrăind în fărădelegi, ei umblă pe calea largă\nspre abis\nneavînd nici creșterea luminii,\nnici roada Duhului Ceresc.\n\nÎn umbră sînt cei ce, de formă,\nfac parte-n lume din credință,\ndar care nu vor să trăiască în totul rupți\nde ce e rău.\nEi pot avea frumoase frunze,\ndar rod frumos\nnicicînd nu dau.\n\nIar în lumină-s prea puținii născuți din nou\npentru Hristos,\nce zilnic credincioși se luptă\nprin fapte și\nprin adevăr.\nEi cresc rodind...\ncăci numa-n Domnul e pururi creștere și rod.\n\n- Prietene, pe drum ai grijă\nprivește spre viața ta\ncăci vine, vine,\nvine grabnic culesul roadelor oricui\nsă nu-ți găsească numai frunze,\nsă nu fii bun numai de foc!\n"
}