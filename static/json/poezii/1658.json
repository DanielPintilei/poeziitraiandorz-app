{
"t" : "Primăvară, de ce plîngi?",
"d" : "",
"s" : "- Primăvară, de ce plîngi\nramurile cînd le frîngi\nși cînd vii în loc de flori\ncu ploi și cu ninsori\nde ucizi cu ghimpi tirani\nbieții mugurași orfani\nși aduci cu ploi și vînt\nnorii grei pîn-la pămînt\ncu tristețe de mormînt?\n\n- Cum vrei oare să nu plîng\nsufletul să nu mi-l frîng,\ncînd prin codru mi-a trecut\nvînt sălbatic și temut\nbrazii mi i-a dezbinat\nculmile le-a clătinat,\nrîurile le-a secat\ncăile le-a astupat,\nde-a rămas din tot ce-am strîns\njale și pustiu și plîns!\n\n- Și cum spui să nu jelesc\ncînd livezile tînjesc\npomii-s rupți și la pămînt\nmugurii uscați de vînt,\npăsările duse stol\nde mi-e cerul trist și gol.\nȘi mă doare cînd privesc\nce-am lăsat și ce găsesc\ncîte răni la orice pas\nce era... și ce-a rămas!\n"
}