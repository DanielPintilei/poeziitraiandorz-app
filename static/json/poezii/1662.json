{
"t" : "Fiul",
"d" : "",
"s" : "Cel atît de-aproape și de-ndepărtat\nție-ți sînt pe lume mai îndatorat\nnu mai sînt datornic nimănui, nici cît\nție însă încă ți-s dator, atît...\n\n- Ai crescut în vînturi doar cu cerul scut\nte-ai călit în flăcări ca oțelul mut,\nrăbdător ca drumul, lupta te-a asprit,\nsingură durerea nu te-a ocolit.\n\nFiul și orfanul jertfei arsă-n zid\nzările spre tine dragi lumini deschid\n- odihnind o clipă\n- nu uita de plai\nia ce iei în pripă,\nși pe urmă, hai!\n\n- Cînd va fi să-mi scază\numbra-n ochii tăi\ncelui ce-ți urmează,\n- spada mea predă-i!\n"
}