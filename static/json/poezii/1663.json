{
"t" : "Fiica",
"d" : "",
"s" : "Ce-i în mine-amestec, e în tine clar\nce-i în mine umbră, e lumină-n tine\ndespărțit e-n totul dulce de amar\nmai profund ce-i tainic,\nmai frumos ce-i bine.\n\nRază de lumină pe un drum amar\ncald îndatorată inima-mi te strînge,\ntu ștergînd o față pe-un spinos calvar\npe-o maramă albă\nporți un chip de sînge.\n\nUmbră luminoasă, cîntec lăcrimat\nploaie însorită, trestie și stîncă\ntot ce-i nor mi-aduce umbră ne-ncetat\ntot ce-i soare sprijin\nși lumină încă.\n"
}