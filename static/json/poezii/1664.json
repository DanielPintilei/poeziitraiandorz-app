{
"t" : "Tîrziu",
"d" : "",
"s" : "Tîrziu ca din legendă mă reîntorc la voi\ntîrziu, de prea departe și prea-ndelungă vreme\ntîrziu, cum rar speranța revine înapoi\nspre unde împlinirea n-a stat la timp s-o cheme.\n\nE-nchisă cred și rana atît de grea cîndva\nși refăcută viața, acolo, fără mine\niubirea-ntîrziată se teme să mai vrea\nsă urce spre Nădejde pe-un fir ce n-o mai ține.\n\nTîrziu, de prea departe revin cu pașii moi\nspre unde-am mers cu suflet atît de cald odată...\n- Îndură-Te o Doamne să nu mă-ntorc napoi\ndin poarta după care mi-e urma îngropată.\n"
}