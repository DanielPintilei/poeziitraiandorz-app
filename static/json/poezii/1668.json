{
"t" : "Nu te mușcă niciodată",
"d" : "",
"s" : "Nu te mușcă niciodată mai cu ură cîine\nca acela pentru care te-ai lipsit de pîine.\n\nNu te rupe niciodată o mai crudă fiară\nca aceea care-odată n-ai lăsat să piară.\n\nNici o rană nu te doare, nici mai greu nu coace\ndecît rana cea pe care fratele ți-o face.\n\nȘi nu-ți lasă despărțire viața mai mîhnită\nca aceea cînd rămîne dragostea zdrobită.\n\nȘi nu-i pierdere pe lume fără-nlocuire\nca și pierderea vieții fără mîntuire!\n"
}