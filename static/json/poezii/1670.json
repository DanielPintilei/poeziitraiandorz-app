{
"t" : "Lume, tîrg nelegiuit",
"d" : "",
"s" : "Lume, tîrg nelegiuit\nce-ai cerut și ce-ai plătit?\n\n- Pentru sufletul curat\nmi-ai dat zbucium necurmat,\npentru anii cei senini\nrane și cununi de spini,\npentru ochii minunați\nlacrimile fără frați,\npentru dragostea de crin\niad cu fața de venin,\npentru rîsul însorit\nsuflet aspru și zdrobit,\npentru pașii de copil\ndrumul blestemîndu-mi-l,\npentru tot avutul drag\nzdrențe, foame și toiag.\n\nCerul iarăși s-a-ndurat\ntîrgul tău s-a dărîmat\nce-am avut e-acasă iar,\n- lume, negustor tîlhar!\n"
}