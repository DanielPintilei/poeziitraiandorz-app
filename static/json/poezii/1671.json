{
"t" : "O luntre",
"d" : "",
"s" : "O luntre ce-a pornit spre larguri\nc-o singură lopată doar,\nvîslind c-o singură putere\nn-ajunge țărmul, în zadar!\n\nO pasăre pornită-n zboruri\nspre-a visului dorit hotar,\nplutind c-o singură aripă\nn-ajunge țelul, în zadar.\n\nUn foc aprins oricît de mare\npe cel mai fericit altar,\narzînd doar cu-un cărbune singur\ncurînd se stinge, în zadar.\n\nȘi-o însoțire neunită\nce doar mai pîlpîie amar\ncînd numai unul mai iubește\ncurînd se pierde, în zadar.\n\nIubește-ți soțul cu credință\ncăci părtășia e un har\ndin vina ta cînd ai pierdut-o\no poți tu plînge, în zadar...\n"
}