{
"t" : "De ce cînd sînt?",
"d" : "",
"s" : "De ce cînd sînt fără de Tine\nnu văd nici păsări fericite\nnici roiuri de albine\ncîntînd cu dragoste prin flori,\nnici fluturașii dimineții\nspălîndu-și fețele cu rouă\nnici stelele pălind\nde dragul ivirii soarelui iubit?\n\nDar cînd Tu Doamne ești cu mine,\nde ce le văd acestea toate\nși mult mai mult decît acestea\nîn mine\nși în jurul meu?\nDe ce-i atuncea și pămîntul și cerul\nnegrăit de dulce\nși tot hotaru-i numai cîntec\nși numai zîmbet fericit?\n"
}