{
"t" : "De ce mai chemi?",
"d" : "",
"s" : "De ce mai chemi,\nce știi prea bine că nu mai poate să revină,\nde ce aștepți ceva\nce bine cunoști că-i pe vecie dus?\nDe ce tresari,\noricînd îți pare c-auzi un glas\nsau vezi o ființă,\nsau pașii ce seamănă cu-aceea\ncare-au pierit cînd îi iubeai?\n\n- Fiindcă toate-acestea-n suflet\npe totdeauna ți-au rămas\ncum e prezența conștiinței\nsau Glasul Sfîntului Cuvînt\nea nu-ți dă pace niciodată\ndecît atunci cînd le asculți\niar teama lor te urmărește\ncu gelozie\nca pe-un soț.\n"
}