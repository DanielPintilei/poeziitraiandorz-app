{
"t" : "De ce nu-i veșnică?...",
"d" : "",
"s" : "De ce nu-i veșnică iubirea, de ce timpul nu-i ajunge?\nde-i ușoară fericirea, de ce inima oftează,\nde ce-s ochii-atunci în lacrimi,\nsufletul nemaiputînd?\n- Dacă-i trecătoare lupta\nși durerea și-ncercarea\nși cărarea pînă-acasă\n- de ce par atît de lungi?\n\nDacă frumuseți\nși cîntec\nși flori\nsînt de-ajuns pe lume\nde ce veșnic par puține,\nde ce veșnic le dorim?\n\n- Fiindcă sufletele noastre însetează totdeauna\nprin acestea de Hristos\ncare numai Veșnicia ni-L va-mpărtăși\nde-ajuns!\n"
}