{
"t" : "Voi toți cei ce zidiți",
"d" : "",
"s" : "Voi toți cei ce zidiți pe humă,\n- o, ce veți face oare-atuncea\ncînd va veni șuvoaie apa\nspre tot ce v-ați zidit aici?\n\nVoi cei ce scrieți pe țărînă\natunci cînd va veni furtuna\ncu ce veți mai rămîne oare din tot ce ați creat\nscrîșnind?\n\nVoi cîți vă bizuiți pe-avere,\npe sănătate\nși pe vreme,\npe oameni,\npe nisip,\npe valuri,\npe umbre\nși pe promisiuni?\n\nNeprevăzutul și mai grabnic ca vîntul\nși ca apa\nvine...\n\n- De ce uitați înțelepciunea\nși Dumnezeu vă e străin?\n"
}