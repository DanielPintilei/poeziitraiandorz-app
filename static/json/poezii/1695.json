{
"t" : "De ce nu-și mută marea...",
"d" : "",
"s" : "De ce nu-și mută marea țărmul,\nde ce nu-și schimbă rîul valea\nde ce nu-și lasă munții locul\nde ce nu-și uită vremea calea?\nDe ce nu-și pierde luna drumul,\nori soarele cărarea sa\nde ce și stelele și zorii și-amurgul,\n- spune tu de ce -\nrămîn și merg\npe locul unde-au fost din Ziua cea Dintîi?\n\n- Credința oare nu-i tot astfel,\niubirea oare nu-i ca ele?\nDar legămîntul,\ncare este cît toate-acestea la un loc?\ncum crezi că-l poți călca\nși totuși, să nu mori veșnic blestemat?\n"
}