{
"t" : "Copiii mei",
"d" : "",
"s" : "Copiii mei,\neu sînt astăzi tot bunul vostru prieten tînăr...\nDe v-aș putea lua pe umăr pe toți,\ncum vă purtam cîndva\naș fi și azi cu drag în stare pe toți să vă ridic voios\nsă ne rugăm ca altădată\nsă povestim\nși să vă cînt\niar voi să-ți fiți asemeni mie,\nzîmbindu-mi să mă-mbrățișați\n- fiind mereu copiii mei.\n\nCopiii mei de-un singur lucru mă tem:\n- să n-ajungeți prea mari\nși eu să nu v-ajung povara\nși socotit bătrîn de voi,\nsă văd că nu vă sînt de-acum\nși nu vă pot mai fi prieten...\n\nHristos e nou întotdeauna\niubirea-I tînără mereu\nRecunoștința-n veci e caldă\niar binefăcătorul sfînt.\n- Acela care le păstrează\ne pururi proaspăt ca izvorul\nși tot ca el voios și harnic\n- și niciodată nu-i bătrîn.\n\nCopiii mei, voi n-aveți astfel decît un prieten\npe pămînt\ndar cînd îi veți simți nevoia, el poate că va fi azur,\nsau lacrimi,\nsau înduioșare,\nsau amintire de demult,\nsau o frîntură de cîntare\nrămasă undeva-n trecut\nsau o durere-a conștiinței\ncu prea tîrzii păreri de rău...\n\n- Dar ori de unde\ntotdeauna\nsă știți că el vă va iubi!\n"
}