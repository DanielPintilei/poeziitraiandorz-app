{
"t" : "O, foc trecut...",
"d" : "",
"s" : "O, foc trecut, ce bine mă simt și ce ușor\neliberat din tine și dincolo trecut.\nAdînc curați mi-s ochii uitînd tot ce priviră\nspălat îmi e auzul de tot ce-am ascultat.\n\nMi-e inima ușoară și mintea mi-e senină\nde pot cînta și plînge din nou ca un copil\nce nici nu se trudește și nici nu se preface\ncînd plînge sau cînd cîntă\nsau spune: te iubesc\nnici nu cunoaște gîndul ispitei cînd sărută\nnici n-are amintire din care să roșească\nci sufletul îi este în totul primenit\nca Firea într-o clipă,\ndin noaptea Învierii...\n\nTe binecuvînt Doamne, din nou\ncu fața care\nsta cîndva pe genunchii cei dragi\nai lui Isus.\n"
}