{
"t" : "Cu zîmbete de bucurie",
"d" : "",
"s" : "Cu zîmbete de bucurie mă-ntîmpină cireșii toți\nașa vedeam că fac întruna\ncu cîți treceau pe lîngă ei,\nchiar și cu-acei ce despuindu-i\nrupeau crenguțele cu rod.\nCu lacrimi de durere pentru tot ce-aveau rupt\nși-nsîngerat\ndădeau mereu cu bunătate,\ndin nou la toți pe săturat,\nplătind cu dărnicie astfel\ncruzimea care-i despuia.\n\nO Doamne fă-mă și pe mine\nmereu așa să mă răzbun\npe toți acei ce-mi iau din roade\nbatjocorindu-mă apoi...\n- Să n-am nicicînd în mine ură,\nci să le dau mereu zîmbind,\ncăci doar așa,\npe-a lor micime\nm-aș răzbuna cu-adevărat!\n"
}