{
"t" : "Am primit pe toți Isuse",
"d" : "",
"s" : "Am primit pe toți Isuse\ncîți în poartă mi-au bătut\nși-am dat bună găzduire\ntuturor cîți mi-au cerut.\n\nMasa mea a fost întinsă\nși din rodu-mbelșugat\nospătară totdeauna\ncîți flămînzi m-au cercetat.\n\nÎmbrăcat-am cu-a mea haină\npe cîți goi am întîlnit\nși pe cîți mi-au stat în cale,\nnecăjiți, i-am îngrijit.\n\nCă de-a fost ori zi ori noapte,\ncîți la ușă mi-au bătut\nn-a fost unul să se-ntoarcă\nfără orice-ar fi cerut...\n\n- Doar odată într-o seară\nUnul Singur mi-a-ncercat\nușa inimii închisă\nde-o viață de păcat...\n\nȘi Acela Unul Singur\ndoar Aceluia I-am spus\ncă n-am loc de găzduire...\n- erai Tu, ah Tu, Isus!\n"
}