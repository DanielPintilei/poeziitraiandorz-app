{
"t" : "Tu care în această lume",
"d" : "- conștiința -",
"s" : "Tu care în această lume nu m-ai văzut\nși nu mă știi\nnici chipul care-l am,\nnici fața,\nnici ochii nu mi i-ai văzut,\neu nu ți-s străin,\nnainte de-a mă-auzi\neu te-am iubit\nși m-am gîndit cu drag la tine,\nca mama pregătind veșminte\ncopilului iubit,\nce încă mai este pînă cînd va fi.\n\nAm așteptat la ușa casei\nîn care-aveai să vii cîndva\ncu brațe moi de rugăciune să te primesc\nși să te-nchin\nlui Dumnezeu\ndin prima clipă a zilei tale cea dintîi\nce pînă-n ultima clipită\na zilei tale de sfîrșit\nsă te-nsoțesc\nca totdeauna să-ți amintesc de datorie\nși să te fac prin ascultarea de tot\nce-i bine\n- fericit.\n\nNu-mi lepăda înștiințarea\nci de mustrarea mea ascultă\nprivește-n ochii mei și vezi-mi\nîndemnul\nsau împotrivirea.\nCînd eu sînt mulțumit de tine\n- abia atunci fii fericit.\n\n"
}