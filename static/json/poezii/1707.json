{
"t" : "Pe cel ce are",
"d" : "",
"s" : "Pe cel ce are-o conștiință,\noricare-ar fi,\n- tu să-l cinstești.\nDe omul fără conștiință\n- oricare-ar fi,\nsă te ferești.\n\nCăci conștiința-n cel ce-o are\ntrezește-un gînd mereu înalt\ncinstindu-și propria credință,\n- cinsti-va și pe-a celuilalt.\n\nDar cel lipsit de conștiință\nnedemn și crud\nse va purta\nființa lui cînd nu-și respectă\n- cum s-o respecte-atunci pe-a ta?\n\nCel fără nici o conștiință\ne-un om netrebnic\ncrud\nși mic\ncînd n-are interes sau frică\nel nu va respecta nimic.\n\nDintre aceștia-s cainii,\ntiranii,\niudele și\nhoții.\nDe-oriunde-ar fi,\ncu orice nume,\nsînt fiii iadului, cu toții!\n"
}