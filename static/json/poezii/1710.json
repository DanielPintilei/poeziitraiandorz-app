{
"t" : "Nu pedepsi pe nimeni",
"d" : "",
"s" : "Nu pedepsi pe nimeni mai mult decît e drept\ncăci pentru tot ce-ntrece, Dreptatea te va bate\nnu da la nimeni sfatul ce nu e înțelept\ncăci roadele amare tu le vei strînge toate.\n\nNu ponegri pe nimeni nici cînd e-adevărat\nci taci atunci cînd nu poți să spui ceva de bine\no viață-i prea puțină să-l faci pe-un om curat\nși-o vorbă rea ajunge să-l umple de rușine.\n\nNici nu umbla cu vorbe să-l faci și mai plăcut\npe-acela ce el singur nu vrea și nici nu-i pasă\nce-i rău, mereu ferește,\nce-i bine, fă tăcut\ncăci Dumnezeu și Timpul\nnimic ascuns nu lasă.\n"
}