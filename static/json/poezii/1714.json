{
"t" : "Dac-ai pornit...",
"d" : "",
"s" : "Dac-ai pornit pe calea lui Dumnezeu, tu uită\ntot ce-ai lăsat în urmă\ntot ce-ai iubit\nși-ai vrut.\nAruncă în uitare ce-ai fost\nși ce ești încă\nși ia din nou\nși totul,\ncu brazdă de-nceput.\n\nUrechile înfundă-ți la tot ce-o să te cheme\nobloane grele trageți pe geamuri dinspre sat\nnu-ți pară rău pe nimeni,\nprin laude\nsau blesteme\ntăcut treci ca lumina\nși tot ca ea curat.\n\nCînd lupii au să afle și-ți vor porni pe urmă\ncăutînd să-ți taie calea și să te ia,\nvei fi demult\najuns departe\nîn credincioasa turmă\nPăstorul lîngă tine,\niar tu le vei zîmbi.\n"
}