{
"t" : "Tot ce privești",
"d" : "",
"s" : "Tot ce privești o clipă, o clipă și dispare\ntot ce cuprinzi în lume, în lume vei lăsa\n- în ziua care vine cu ultima suflare\nîți vei lua doar jertfa\nși ce-ai pierdut în ea.\n\nComoara dăruită vei regăsi-o-ntreagă\ncu-o veșnică uimire cît-ai putut s-adui,\ncînd beat de fericire,\nîn clipa cea mai dragă\nvei regăsi pe Domnul\nsă plîngi pe brațul Lui.\n\nCe bine o să-ți pară cîndva c-ai plîns acuma\nce mult o să te bucuri de tot ce-ai suferit\ncînd toată avuția o să-ți rămînă numa’\nce-ai pătimit cu Domnul\nși ce I-ai dăruit.\n"
}