{
"t" : "Eu nu-s decît...",
"d" : "",
"s" : "Eu nu-s decît o floare în Marea Primăvară\neu nu-s decît un cîntec în Nesfîrșitul Cor\neu nu-s decît o rază în Soarele de Pară\n- dar toate spun\nprin mine\nspre voi\nchemarea lor.\n\nPrin inima mea strigă Cereasca Primăvară,\nprin glasul meu acorduri din Nesfîrșitul Cor\nprin lupta mea lumină din Zarea fără seară\n- spre Unica Nădejde adusă tuturor.\n\nDac-am ieșit\no clipă\ndeasupra\nmai afară,\ne să vă chem spre Viața de har din miezul lor...\n... Și-apoi sînt iar o floare din Marea Primăvară\nși-apoi sînt iar un cîntec din Nesfîrșitul Cor.\n"
}