{
"t" : "Învață de la toate",
"d" : "",
"s" : "Învață de la ape să ai statornic drum\nînvață de la flăcări că toate-s numai scrum.\n\nÎnvață de la umbră să taci și să veghezi\nînvață de la stîncă cum neclintit să crezi.\n\nÎnvață de la soare cum trebuie s-apui\nînvață de la piatră cît trebuie să spui.\n\nÎnvață de la vîntul ce-adie pe poteci\ncum trebuie pe lume de liniștit să treci.\n\nÎnvață de la toate,\n- căci toate-ți sînt surori\ncum treci frumos, prin viață\ncum poți frumos, să mori!\n"
}