{
"t" : "Nu există moarte!",
"d" : "",
"s" : "Nu există moarte! - nu vă temeți voi\ncare faceți bine și trăiți frumos:\n- gînduri, vorbe, fapte, urmele cinstite\ntoată au răsplată, toate, ne-ndoios!\n\nNu există moarte! - temeți-vă cei\ncare faceți răul și trăiți urît!\n- Crimele ascunse vor striga blesteme\nși-o să vă sugrume tot ce-ați omorît!\n\nNu există moarte! - veți vedea curînd\nvoi ce rîdeți astăzi veșnicu-i temei!\n- Cînd sfîrși-va visul ce vă pare viață\nveți vedea cu groază adevărul ei!\n\nNu există moarte! - nu sperați nimic\nn-are ce să-nghită faptele de-acum!\n- Focul unde mergeți nu e mistuire\nare veșnic flăcări,\nniciodată scrum!\n"
}