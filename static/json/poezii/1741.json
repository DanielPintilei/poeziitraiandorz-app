{
"t" : "Cine-ți va pune?",
"d" : "",
"s" : "Cine-ți va pune mamei bolnave căpătîi\nca tu s-ai drept departe de dînsa să rămîi?\nȘi cine răcori-va al tatălui tău chin\npe patul morții sale, ca tu să-i fi străin?\nOrfanului în lipsă, de-aproapelui uitat\no, cine să le facă ce tu le-ai datorat?\nȘi cine-o să le-mpartă cuvînt și ajutor\nacelor ce tu singur doar tu le ești dator\nacelor ce pe lume nu-i altu-n locul tău\nsă facă ce e bine, să-ndrepte ce e rău?\n\nȘi cine-o să te poată ierta în locul lor\ncînd n-ai făcut ce veșnic doar tu le-ai fost dator?\n"
}