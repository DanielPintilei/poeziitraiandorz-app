{
"t" : "Se bucură",
"d" : "",
"s" : "Se bucură văzduhul cînd Tu prin el plutești\nse luminează noaptea spre care Tu zîmbești\nse înfioară valul atins de talpa Ta\nse curăță lumina cînd treci ușor prin ea\nși picură de cîntec al Largului hotar\ncînd tremură prin aer aripa Ta de har...\n\nÎn toate-acestea-i Doamne iubirea Ta căutînd\nsă-mi afle ascultarea smerită așteptînd\nsă-mi afle rugăciunea pătrunsă de fior\nși dragostea aceeași, mai palidă de dor\nși inima aceeași, deschisă spre mai sus\ns-o poți umplea cu cerul belșugului adus.\n"
}