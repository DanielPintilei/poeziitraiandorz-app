{
"t" : "Tu ești Acela care",
"d" : "",
"s" : "Tu ești Acela care în Tine Te ascunzi\nși-Acel ce-ntregu-mi suflet cu flacăra-l pătrunzi\nși-Acel ce corzi ascunse cu Mîna Ta mi-atingi\nși-Acel ce-i rău din mine înlături sau învingi.\n\nTu vraja frumuseții privirii mi-ai ivit\nTu dragostea cîntării în suflet mi-ai trezit\nTu anii mei de beznă i-ai preschimbat în har\nsfărmîndu-mi îngustimea făcînd-o nehotar.\n\nTu Cel ce din adîncuri lumina mi-o izvori\nși-mi lași foșniri în suflet cînd treci cu pași ușori\ncînd aripa cîntării mi-o crești și mi-o vibrezi\nsimțirea mea se pierde în preajmă-Ți cînd m-așezi!\n\nTrec ani mereu și vîrste mulțind pe cei dintîi\nTu-mi ești mereu Același și-n veci așa rămîi\nîmi crește-n mii de feluri iubirea, fericit,\nIsus, și numai Ție se dă desăvîrșit!\n"
}