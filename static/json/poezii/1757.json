{
"t" : "O, vine Dimineața!",
"d" : "",
"s" : "O, vine Dimineața - dar Noaptea-i tot așa!...\n- De ce se prelungește această noapte grea,\nde ce nu se zărește nici semn de zori ieșind\nci aripile Nopții tot negre se întind?\n\nE-atît de lungă noaptea de cînd s-a înnoptat\nde-atîta cale lupii urlînd ne-au spăimîntat\nde cînd năluci vrăjmașe cu țipete și plîns\nne-au biciuit obrajii și sufletul ne-au strîns.\n\nDe ce nu vine oare odată Ziua iar?\n- ori are să mai cadă în cursă vreun tîlhar,\nori nu-i destulă roua, ori zorii n-au răspuns\nori lutul nostru încă nu-i frăgezit de-ajuns?\n"
}