{
"t" : "Te laud Nume Veșnic",
"d" : "",
"s" : "Te laud nume Veșnic ce nu poți fi rostit\nizvor al Strălucirii ce nu poți fi privit\nAdînc a-nțelepciunii ce nu poți fi cuprins\nFior al Armoniei ce nu poți fi atins...\n\nTe laud că din toate aceste frumuseți\nai pus ceva și-n visul fugarei mele vieți\ncă din a vieții ape, din al iubirii foc\numplînd-o și umplînd-o, mai afli încă loc.\n\nTe laud, că eu, umbra, de-o clipă viețuind\nsînt înfiat în Taina Vieții nemurind\nși dobîndind eterna putere de-a crea\nadeveresc prin toate Dumnezeirea Ta!\n"
}