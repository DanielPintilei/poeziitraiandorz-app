{
"t" : "Tu n-ai făcut",
"d" : "",
"s" : "Tu n-ai făcut atît păcat\ncît să nu poată fi iertat!\nNu-i nime-așa de osîndit\nsă nu mai poată fi primit.\nNu-i nime-așa de-ndepărtat\nsă nu mai poată fi-mpăcat\nnu-i nime-așa nelegiuit\nsă nu mai fie mîntuit,\n- de vrea, atunci cînd i s-a spus,\nsă creadă-n Jertfa lui Isus!\n\nAh, El a fost Cel judecat\nde-aceea poți fi tu iertat!\nȘi El a fost Cel părăsit,\nca tu să poți fi-acum primit!\nEl Cel zdrobit și-mpovărat\nca tu să poți fi ușurat!\n- Căci El cu Sînge-a ispășit\ntrecutul tău nelegiuit.\n\nAh, El de n-ar fi fost străpuns\npe tine-aceasta te-ar fi-ajuns!\nAcum de crezi, prin harul Său,\npoți fi scăpat de orice rău!\nȘi tu cel mai sărac aci\nîntregul cer ai moșteni!...\n- Dar dacă nu vrei să-L primești\nah, cîte-ai mîine să plătești!\n"
}