{
"t" : "Iubirea mea ridică-ți",
"d" : "",
"s" : "Iubirea mea ridică-ți ochii pe totdeauna dinspre jos,\ne țelul tău tot mai aproape, e cerul tău tot mai frumos.\nDespovărată de-orice fumuri să ieși din neguri spre mai nalt\nși tot mai luminos fă-ți zborul de la un cer la celălalt.\nTopește-n marea rugăciunii ghețarii vechilor tristeți\nși larg învăluie-i pe oameni cu ochii celeilalte vieți.\nAcopere cu fața-ntoarsă a semenilor goliciuni\nși-alege numai bucuria din tot ce-mparți și tot ce-aduni.\nCînd între Adevăr și Milă nu știi la care să rămîi\nse bucură și Adevărul cînd îi deschizi la Milă-ntîi.\nCînd numai binecuvîntare vei împărți și tuturor\nun nor de slavă luminoasă te va-nveli din ochii lor!\n"
}