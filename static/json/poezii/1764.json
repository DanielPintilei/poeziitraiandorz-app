{
"t" : "Măreață-i Stînca Sfîntă",
"d" : "",
"s" : "Măreață-i Stînca Sfîntă din care-i dăltuit\nacel ce de furtuni sau valuri nu-i clintit\nacel ce-nvinge Timpul și Tunetul cumplit\n- măreață-i Stînca Sfîntă din care-i dăltuit.\n\nMăreț e Adevărul de care-i luminat\nacel ce-aprinde-n alții curajul ne-ncetat\nacel ce nalță pe-alții spre tot ce-i minunat\n- măreț e Adevărul de care-i luminat.\n\nMăreață e Lumina din care-i zămislit\nacela ce-n răbdare rămîne neclintit\nacel cu duhul sincer și cugetul smerit\n- măreață e Lumina din care-i zămislit.\n\nMăreață-i Frumusețea din care-i închegat\nacel ce conștiința curată și-a păstrat\nacel ce-nvinge lume și moarte și păcat\n- măreață-i Frumusețea din care-i închegat!\n"
}