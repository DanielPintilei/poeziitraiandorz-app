{
"t" : "Pentru nimic în lume",
"d" : "",
"s" : "Pentru nimic în lume nu-ți vinde trei comori:\ncredința și nădejdea și dragostea dintîi\nchiar dacă pentru ele ar trebui să mori\nfă totul pîn-la moarte cu ele să rămîi.\n\nPentru nimic în lume să nu uiți trei porunci:\nvirtutea, ascultarea și-ntîiul legămînt\ncu cît mai mulți le calcă cu-atît mai mult atunci\nveghează-le mai harnic, urmează-le mai sfînt.\n\nPentru nimic în lume să nu lași trei virtuți:\nsmerenia,-nfrînarea și pacea lui Hristos\nși-atunci cu cît trec anii mai mulți și mai plăcuți\ncu-atîta rodul vieții va crește mai frumos.\n"
}