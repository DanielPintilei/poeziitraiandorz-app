{
"t" : "O, Tu mi-ai dat vederea",
"d" : "",
"s" : "O, Tu mi-ai dat vederea\nși Tu mi-o ții cît vrei\n- dar Te-aș vedea pe Tine\nchiar dac-ai să mi-o iei.\n\nTu mi-ai zidit auzul\n- dar chiar și fără el\nTe-aș auzi grăindu-mi\nîn și mai dulce fel.\nȘi Tu mi-ai dat cuvîntul\n- dar chiar de-o să mi-l iai\naflare-aș să Te laud\ncu mai puternic grai.\n\nTu-mi dărui libertatea\ndar chiar și fără ea\naflare-aș loc și vreme\nsă-Ți dau slujirea mea.\n\nTu mi-ai adus cîntarea\nși-al rugăciunii-avînt\n- dar chiar și fără ele\naflare-aș zborul sfînt.\n\nCăci dragostea găsește\no mie de cărări\ns-atingă-mbrățișarea\ndoritei ascultări.\n\nGustînd adînc odihna\najunsă-n Dumnezeu\nși-un har mai nalt cu-atîta\ncu cît a-nvins mai greu!\n"
}