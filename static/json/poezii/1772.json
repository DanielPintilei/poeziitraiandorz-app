{
"t" : "O, roagă-te!",
"d" : "",
"s" : "O, roagă-te să poți să crezi\ncăci vai de cei ce nu pot crede\nci caută pururea dovezi\ndin ce se pipăie și vede.\n\nO, roagă-te să poți ierta\ndin toată inima pe-oricare\ncăci vai de cei ce vor purta\nosînda pentru neiertare.\n\nO, roagă-te să nu apuci\npe urma vreunui orb spre-o groapă\ncăci vai, de unde-apoi te duci\nadesea veșnic nu se scapă.\n\nO, roagă-te să nu ajungi\nca cei ce pier dar nu-și cred starea\ncăci vai, cînd Duhul Îl alungi\ncît de netrebnică-i pierzarea.\nO, roagă-te ca ochii tăi\nsă nu stea-nchiși pentru vecie\ncăci vai de cei treziți pe căi\nde-nțelepciune prea tîrzie.\n\nȘi roagă-te să poți să mori\nde-o moarte dulce și ușoară\ncăci vai de cei nepăsători\na căror moarte înfioară!\n"
}