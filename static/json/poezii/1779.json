{
"t" : "O, cum știi Tu",
"d" : "",
"s" : "O, cum știi Tu să-Ți coperi Fața\nși strălucirea să-Ți ascunzi\ncînd vrei să Te cuprinzi în gîndul\nde care vrei să Te pătrunzi!\n\nCum poți să-Ți strîngi Nemărginirea\nsă-ncapă-n duhul mărginit\nîn care vrei să Te dezvălui\nprin saltul cel desăvîrșit.\n\nȘi cum să-nveți că-n vremea zilei\nștim doar puținul ce-l privim\nci noaptea doar ne desfășoară\nnemărginirea ce-o trăim.\n\nDe unde-am ști ce lumi și taine\nne-nconjur bănuite-abia\nde n-ar fi Noaptea să le-arate\nși Moartea să ni le redea?\n"
}