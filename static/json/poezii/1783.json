{
"t" : "Ce oare duci?",
"d" : "",
"s" : "Ce oare duci cu tine-n clipa\ncînd treci spre Țărmul celălalt\nși cînd îți tremură aripa\npeste abisul cel mai nalt?\n\n- Nimic, ci numai spada ruptă\nîn lupta unicei credințe\nspre bucuria ne-ntreruptă\nde Dincolo de suferințe.\n\nSau cîntul care niciodată\nn-a fost așa năuntrul lui\nca astăzi cînd întîia dată\nte înfioară cum îl spui.\n\nNimic din ce-ai cules pe cale\nnu te-nsoțește peste-abis\nrămîn de-a pururi ale tale\ndoar ce nainte ți-ai trimis.\n\nLa Cel ce-n veci te răsplătește\npentru fărîma de fior\nce-n suflet pentru El îți crește\nîn zborul scurt și trecător.\n"
}