{
"t" : "Răscumpără clipita!",
"d" : "",
"s" : "Răscumpără clipita cu ochiul pururi treaz\ncăci nu se mai re-ntoarce în veci trecutul az’.\n\nCît ești încă departe grăbește-te pe drum\nzadarnică ți-e truda cînd te-a ajuns acum!\n\nCît ți-e departe moartea s-alergi și să veghezi\ncînd moartea-i lîngă tine adesea n-o mai vezi.\n\nNu tot spre înafară privi necontenit\nprivește înăuntru spre sufletu-ți lipsit.\n\nCă-n fiecare faptă, cu fiecare ceas,\nîncerci o despărțire de-un chip sau de-un popas.\n\nTot ce-i frumos și vrednic Virtutea-i pe pămînt\ntot meritul e-n lupta de-a-i ține drumul sfînt.\n\nPe Dumnezeu ascultă-L ca Tată-n veci iubit,\npoporul tău să-ți fie de-un bun neprețuit.\n\nPăstrează-le de-a pururi credința-amînduror,\nte dăruie lor zilnic în tot ce ești dator.\n\nRăscumpără clipita mereu mai grijuliu\ncăci ea o să te-ajute să n-ajungi prea tîrziu.\n"
}