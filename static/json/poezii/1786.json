{
"t" : "Ce crudă-i moartea!",
"d" : "",
"s" : "Ce crudă-i moartea pentru-acei\nce n-au murit odată\nce rece cade gheața ei\npe viața ne-ncercată.\n\nÎn ceasul ei ai ochi țintind\nspre lucruri nezărite\nși-auzi tăcerile vuind\ncuvinte-ncremenite.\n\nȘi pietre pernele se fac\nși mîinile ca lutul\nși toate, toate, toate tac\nvuiește doar Trecutul.\n\nȘi ochii zac încețoșați\nși timpul se scufundă\nși uiți de cei apropiați\nși trecerea-i profundă...\n\n- Cînd ți se sting spre Nehotar\ntoți sorii vieții tale\nvai ție dacă nu-ți răsar\nde Dincolo de vale.\n\nVai ție dacă n-ai murit\nnainte înc-o dată\nspre-a te primi desăvîrșit\nLumina-ntîmpinată.\n"
}