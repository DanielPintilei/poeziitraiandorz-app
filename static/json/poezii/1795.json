{
"t" : "Eu n-am să mă opresc",
"d" : "",
"s" : "Eu n-am să mă opresc niciunde\noricîte-ademeniri m-ar cere\nprin scutul meu nu va pătrunde\nsăgeata viperei, de fiere.\n\nN-am să-mi descalț încălțămintea\nși n-am să mă dezbrac de zale\nnici coiful ce-mi păzește mintea\nnici spada nu mi-o las pe cale.\n\n- Mi-ar fi plăcut și mie poate\nsă am o cruce mai ușoară\nsă nu trec orb pe lîngă toate\nplăcerile ce mă-nconjoară.\n\nDar cînd cunosc cu ce durere\nse cer cîndva răscumpărate\nmă lupt cu orișice plăcere\nși fug înspăimîntat de toate.\n\nDa, nu mă voi opri niciunde\noricîte-ademeniri m-ar cere\nnici spada nu-mi las pînă unde\nmai pot fi vipere și fiere!\n"
}