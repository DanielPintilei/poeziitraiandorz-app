{
"t" : "Eu nu mă plîng...",
"d" : "",
"s" : "Eu nu mă plîng de lupte\ncăci singur mi le-am vrut\n- c-o să le am pe lume\nștiam de la-nceput.\n\nȘtiam numai necazuri\ncă-n lume o să am\ncînd calea mîntuirii\ns-o iau mă hotăram.\n\nȘtiam cu ce-i unită\numblarea cu Isus\nștiam că doar cu jertfe\n- știam, căci mi s-a spus.\n\nDar după ani de lupte\nazi cînd le-am îndurat\nmai om mă simt fiindcă\nam ars și-am sîngerat.\n\nMai una cu-Adevărul\nspre care-am pătimit\nde care n-aș fi vrednic\nsă nu fi suferit.\n\nAm vrut așa credință\nsă am spre-al meu Stăpîn\ncînd El e-n suferință\nalături să-I rămîn.\n\nDecît un drum prin iarbă\nși-un rod ușor cules\nmai bine-urcuș eroic\nspre Țelul meu ales!\n"
}