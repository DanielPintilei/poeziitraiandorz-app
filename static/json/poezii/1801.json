{
"t" : "Nu mi-a rămas",
"d" : "",
"s" : "Nu mi-a rămas din toate\niubirile ce-aveam\ndecît Tu Doamne Singur\nmai drag ca tot ce am.\n\nNu mi-a rămas comoară\ndin tot ce-am prețuit\ndecît Isuse, una:\nCuvîntul Tău Iubit.\n\nNu mi-a rămas din gînduri\nși doruri de demult\ndecît Isuse, unul:\nstatornic să Te-ascult.\n\nNu mi-a rămas din lacrimi\ndin cîte le-am vărsat\ndecît Isuse-acelea\nce Ție Ți le-am dat.\n\nDin cîtă dărnicie\nam împărțit mereu\nmi-a mai rămas ce nimeni\nnu știe ce-am dat eu.\n\nȘi din cîntări din toate\nnu am decît pe-acea\nce n-o să știe nimeni\ncîntînd-o că-i a mea!\n"
}