{
"t" : "Nu mă lăsa!",
"d" : "",
"s" : "Nu mă lăsa o Doamne\nsă obosesc luptînd\nsă nu rămîn departe\nde-al fraților mei rînd.\n\nNu mă lăsa o Doamne\nsă nu veghez mereu\ncînd leii dau tîrcoale\natîția-n jurul meu.\n\nNu mă lăsa o Doamne\nsă nu caut ceas cu ceas\nal rugăciunii dulce\nși-ntăritor popas.\n\nNu mă lăsa o Doamne\nsă uit ce datorez\nluminii și-ascultării\npe care le urmez.\n\nNu mă lăsa o Doamne\nsă cad nicicînd din har\noricît ar fi de aspru\nși lung al Tău calvar.\n\nNu mă lăsa o Doamne\nsă nu-mi doresc smerit\nmai caldă ascultarea\nde tot ce-ai poruncit.\n\nNu mă lăsa o Doamne\nsă pot în nici un fel\nsă mă opresc nainte\nde-a fi ajuns la țel!\n"
}