{
"t" : "O, iartă-mi Te rog",
"d" : "",
"s" : "O, iartă-mi Te rog Doamne atîtea rugăciuni\nprin care-Ți cer doar pîine și pază și minuni,\ncăci am făcut adesea din Tine robul meu\nnu eu s-ascult de Tine, ci Tu de ce spun eu.\nÎn loc să vreau eu Doamne să fie voia Ta\nÎți cer și-Ți cer întruna să faci Tu voia mea,\nÎți cer s-alungi necazul, să nu-mi trimiți ce vreai\nci să-mi slujești în toate, să-mi dai, să-mi dai, să-mi dai...\ngîndindu-mă că dacă Îți cînt și Te slăvesc\nam drept să-Ți cer întruna să-mi faci tot ce doresc...\n\nO, iartă-mi felu-acesta nebun de-a mă ruga\nși-nvață-mă ca altfel să stau în fața Ta\nnu tot cerîndu-Ți Ție să fii Tu robul meu\nci Tu cerîndu-mi mie, iar robul să fiu eu.\nSă înțeleg că felul cel bun de-a mă ruga\ne să doresc ca-n toate să fie voia Ta.\n"
}