{
"t" : "Cît va trăi Lumina",
"d" : "",
"s" : "Cît va trăi Lumina pe vecii nesfîrșiți\nîmpărtăși-I-vor soarta și fiii ei iubiți.\n\nO rază fiecare din focul Ei fiind\nluci-vor prin unire, lumina-I întregind\nîn luptă ei cu bezna vor sîngera așa\niubiți la fel de Dînsa, loviți la fel cu Ea.\nÎn slujba mîntuirii trudind stăruitor\nli se va cere partea din jertfa Ei și-a lor.\nÎn prețul ispășirii căderilor din har\nalături de Lumină plăti-vor cu amar.\nÎn calea-nsîngerată spre Cerul cucerit\nalături de Lumină urca-vor drum trudit.\nIar în triumful Slavei asupra celui rău\nHristos o să și-I facă părtași la Tronul Său.\nCăci n-au căutat mărirea lumească, ci smerit\nau suferit ocara cu Domnul lor iubit\nnu și-au iubit viața, ci pîn-la moarte-au stat\nalături de lumina Soliei ce-au purtat.\n\nAlături de Lumină vor străluci așa\nuniți și-n răsplătire ca-n suferinți cu Ea!\n"
}