{
"t" : "Suflet căit și-ndurerat",
"d" : "",
"s" : "Suflet căit și-ndurerat\nce plîngi neliniștit\nte temi că n-ai să fii iertat?\ncă n-ai să fii primit?\n- vei fi, vei fi, vei fi primit\ncăci prin Isus poți fi primit!\n\nEști prea adînc de păcătos\nși-n rele întinat\ntu crezi că ești prea ticălos\ncă nu poți fi iertat?\n- vei fi, vei fi, vei fi iertat\ncăci prin Isus poți fi iertat!\n\nN-ai fapte bune cîte-ai vrea\nși nici credință n-ai\nsă poți fi mîntuit prin ea\nși plîngi pierdutul Rai?\n- poți fi, poți fi, poți fi în Rai\ncăci prin Isus tu poți fi-n Rai!\n\nDe crezi în El, poți fi iertat\nși poți fi mîntuit!\nde tot păcatul tău spălat\nprin Sîngele-I Slăvit,\n- vei fi, vei fi, vei fi sfințit\ncăci prin Isus poți fi sfințit!\n"
}