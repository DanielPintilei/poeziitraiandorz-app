{
"t" : "N-am frați",
"d" : "",
"s" : "N-am frați și n-am prieteni mai dragi, ca cei ce sînt\nstatornici în urmarea Curatului Cuvînt.\n\nNu mi-e mai drag în lume pe nimeni ca pe cel\nce n-are duhul trufaș nici gînd viclean în el.\n\nCu astfel de prieteni și frați aș fi mereu\nîn stare să-ndur moartea și chinul cel mai greu.\n\nSpre-a le rămîne-alături nedespărțit să pot\nmi-aș da cu bucurie avutul vieții tot.\n\nCăci ei gătesc prin munca și chinul lor mereu\nmărețul drum pe care Se-ntoarce Dumnezeu.\n"
}