{
"t" : "Încearcă-te!",
"d" : "",
"s" : "Încearcă-te chemarea Luminii cum asculți\nca cei puțini cu lacrimi, sau gol ca cei mai mulți?\n\nÎncearcă-te chemarea iubirii cum o guști\ncu suflet larg și sincer, sau strîns ca cei înguști?\n\nÎncearcă-te-Adevărul cum poți să-l înțelegi\nașa cum e, sau numai ce-ți place vrei s-alegi?\n\nÎncearcă-te ce-ți zace în suflet mai ascuns\nși-n fața conștiinței tu singur să-ți răspunzi.\n\nCăci după felu-n care asculți și guști și-alegi\nți-arați comoara vieții și-a inimii întregi.\n\nȘi după tot ce-n fapte, din inimă ți-ai scos\nîți vei primi răsplata în Ziua lui Hristos!\n"
}