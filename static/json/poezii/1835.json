{
"t" : "Cu cît mai mulți",
"d" : "",
"s" : "Cu cît mai mulți te-nalță în fața lor model\ncu-atît mai mult dator ești să le și fii astfel.\n\nCu suflet mai fierbinte, cu mers mai luminos,\nsă le-arzi tot mai aproape și-aproape de Hristos.\n\nPășind Dumnezeiește peste-apele lumești\nîncrederea-n minune și-n alții s-o trezești.\n\nIertînd Dumnezeiește cu preț de suferinți\ncutremurați iertării să se renască sfinți.\n\nIubind Dumnezeiește cu orice preț amar\nvei deveni mulțimii, un steag, un scut și-un far.\n\nChiar dacă cere-aceasta tot sîngele să-ți dai\nți-l dă, că-n lume numai o dată viață ai.\n\nTrăindu-ți-o eroic, jertfindu-ți-o-ndrăzneț\nvei fi mîntuitorul a mii și mii de vieți.\n\nIar inima mulțimii înalt și luminos\nte va nălța aproape și-aproape de Hristos!\n"
}