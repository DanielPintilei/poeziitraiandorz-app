{
"t" : "Nu mi-ai cerut",
"d" : "",
"s" : "Nu mi-ai cerut aloe\nStăpînul meu Iubit\nștiai ce flori puține\nîn suflet mi-au rodit.\n\nNu mi-ai cerut tămîie\ncît cerul cel mai sus\nștiai ce slab jăratic\nîn suflet mi-am adus.\n\nNu mi-ai cerut nici aur\n- știai că n-am să pot\nnici mult, nici scump, nici vrednic\ncît trebuia, - să scot.\n\nȘi nici în vistierie\ns-arunc cît cei avuți\nștiai că toată-averea\nmi-s numai doi bănuți.\n\nCi mi-ai sădit în suflet\nun crin, un singur crin\nși-n cea mai albă stare\ndoresc să Ți-l-nchin.\n\nMi l-ai luat și-n talpa\niubirii l-ai zdrobit, - \nmireasma jertfei sale\nera tot ce-ai dorit.\n\nPrimește-mi-o Stăpîne\nca lacrima lui Rut\ncurgîndu-Ți pe picioare\ncucernic și tăcut!\n"
}