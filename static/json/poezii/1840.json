{
"t" : "O altă vîrstă",
"d" : "",
"s" : "O altă vîrstă-acum mi-aș vrea\nmai luminoasă și-ncărcată\ndar altfel de trăiri în ea\nnu mi-aș dori s-am niciodată!\n\nO altă inimă mi-aș vrea\nmai tînără și mai curată\ndar altfel de iubire-n ea\nnu mi-aș dori s-am niciodată!\n\nO altă tinerețe-aș vrea\nde-un mai sfînt dor înflăcărată\ndar alte-ncredințări în ea\nnu mi-aș dori s-am niciodată!\n\nȘi-o altă harfă parcă-aș vrea\nmai simțitoare și-nzestrată\ndar altfel de cîntări în ea\nnu mi-aș dori s-am niciodată!\n\n... Și nu nemulțumit mi-aș vrea\nIsuse-acestea încă-odată\nci numai ascultarea mea\nsă-Ți facă-o slujbă mai curată!\n"
}