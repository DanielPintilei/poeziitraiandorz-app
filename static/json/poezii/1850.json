{
"t" : "Suflete-al meu",
"d" : "",
"s" : "Suflete-al meu să n-ai prieten\ncărui să-i fi mai credincios\nmai neclintit, mai cald, mai sincer\nmai alipit ca de Hristos!\nPe nimeni să n-asculți asemeni\nnici să-l mai ai așa iubit\nde orice-ar fi să te despartă\nLui să-I rămîi nedespărțit.\n\nSuflete-al meu să n-ai prieten\nmai ascultat și mai frumos\ndecît Cuvîntul și porunca\nși-nvățătura lui Hristos.\nSă n-ai dorință, nici comoară\nnici fericire mai de preț\nca-nfăptuirea lui în totul\npe calea-ntregii tale vieți.\n\nSuflete-al meu să n-ai prieten\ncît conștiința ta de-ales\npe ea întreab-o totdeauna\npe ea ascult-o cel mai des.\nCăci ori răsplata ascultării\nori blestemul de-a n-asculta\nle vei purta pe veșnicie\nunit cu conștiința ta.\n"
}