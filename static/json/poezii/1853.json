{
"t" : "De ce să plîngi nemîngîiat?",
"d" : "",
"s" : "De ce să plîngi nemîngîiat\nce poți să pierzi în orice vreme\nde ce n-asculți un gînd curat\ncît este încă să te cheme?\n\nNu-i fericire în plăceri\ndar poate fi și-n suferință\nnu-i pace-n lume nicăieri\ndar e-n Hristos cu prisosință.\n\nNu-i bucurie în păcat\nnu crede-n cine te-amăgește\nnumai Hristos e-Adevărat\nși doar ce El făgăduiește.\n\nIa-ți ochii de la tot ce-i jos\nși ieși din a-ntristării ape\nComoara veșnică-I Hristos\ncîștigă-L pînă-ți este-aproape.\n\nDe haru-ndemnului preasfînt\nte lasă-atras cu bucurie\nspre Cel al cărui Crezămînt\nte va-nsoți pe veșnicie.\n\nDe-asculți acest îndemn curat\ncît este încă să te cheme\nn-ai să mai plîngi nemîngîiat\nce poți să pierzi în orice vreme.\n"
}