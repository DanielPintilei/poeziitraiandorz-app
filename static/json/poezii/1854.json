{
"t" : "De te mai zbați",
"d" : "",
"s" : "De te mai zbați averi s-aduni\ncomori rîvnite de nebuni\nsă știi: ce lași pe-al morții drum\ndeșertăciune sînt și fum.\n\nCu ce cuvinte-ai strîns de ieri\nte duci spre veșnice tăceri\ncu ce talanți ai cîștigat\nte-ntorci la Cel ce ți i-a dat.\n\nDe-ai învățat ceva trăind\nla crinii cîmpului privind\nsau corbii care n-au grînar\nvei ști că n-alergi în zadar.\n\nDe-ai învățat s-asculți ceva\ncu ochii și cu inima\natunci vei ști ce plîns amar\ne cel tîrziu și în zadar.\n\nDoar cînd înveți să nu-ți aduni\ncomori rîvnite de nebuni\nabia atunci vei ști mereu\nsă-ți strîngi comori spre Dumnezeu!\n"
}