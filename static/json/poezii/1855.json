{
"t" : "De ce așa degrabă?",
"d" : "",
"s" : "De ce așa degrabă se stinge lampa ta,\nde ce nici c-o ispită tu nu mai poți lupta,\nde ce la rugăciune te-ndemni mereu mai rar,\nde ce la dărnicie ajungi tot mai avar,\nde ce îți obosește răbdarea prea curînd,\nde ce nu ți-e cuvîntul și duhul tău mai blînd,\nde ce nu ai putere vrăjmașii a-ți iubi,\nde ce-ți slăbește rîvna cu fiecare zi,\nde ce tot mai în urmă rămîi de frații tăi,\nde ce ți-e tot mai teamă de ochii celor răi,\nde ce tot mai cu groază la moarte te gîndești,\nde ce ești tot mai gata mereu să te-ndoiești,\nde ce ți-e tot mai slabă dorința de-a cînta,\nde ce n-ai nici voință, nici duh de-a asculta,\nce-ți face goală viața și serbezi orice pași?\n\n- Păcatele ascunse ce nu vrei să le lași!\n"
}