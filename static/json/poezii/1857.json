{
"t" : "Nu ți-a fost prieten",
"d" : "",
"s" : "Nu ți-a fost prieten duhul lumii\nte-a amînat de azi pe mîini’\nși după ani de amăgire\nnimic nu ți-a lăsat în mîini.\n\nNu ți-a fost nici copilăria\nprieten credincios, - curînd\ns-a dus senină către alții\nși gol te-a părăsit plîngînd.\n\nNu ți-a fost prieten cu credință\nnici tinerețea cît ai vrut\nnici sănătatea, nici norocul\n- un Singur Prieten ai avut.\n\nDar pe Acela Unul Singur\nL-ai prețuit cel mai puțin\nL-ai ascultat cel mai din urmă\nși L-ai primit cel mai străin.\n\nȘi totuși încă El așteaptă\nca-n sfintele-ți păreri de rău\nsă prețuiești a Lui iubire\ncît mai așteaptă-n pragul tău.\n\nDeschide-I Singurului Prieten\nplîngîndu-ți vina ta amar\ncăci dacă și El Se va duce\npoți plînge-n veci, - va fi-n zadar!\n"
}