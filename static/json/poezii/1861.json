{
"t" : "Nu-Ți pot privi",
"d" : "",
"s" : "Nu-Ți pot privi lumina\ncăci ochii mei de lut\nmi-i arde strălucirea\nci stau uimit și mut.\n\nNu-Ți deslușesc Cuvîntul\nnici Taina nu-Ți dezleg\ncu mintea mea săracă\nprivesc și nu-nțeleg.\n\nUrechea mea ascultă\nființa-ntreagă-mi vrea\ndar ce puțin cuprinde\ndin tot ce-i lîngă ea.\n\nCe mult aș vrea Isuse\ndin tot ce-aud cu jind\nnetăinuit dorința\nși gîndul să-Ți desprind.\n\nMi-aplec spre-a Tale glezne\nobrajii-nlăcrimați\ncerîndu-Ți Adevărul\nce nu-l văd să-mi arați.\n\nȘi să mă nalți pe Stînca\nla care n-am ajuns\nde unde tot adîncul\nsă-Ți pot vedea pătruns!\n"
}