{
"t" : "Solia mea",
"d" : "",
"s" : "Solia mea, mai strîngeți centura pe mijloc\nne-apropiem credința de cel din urmă foc.\n\nAșează-ți bine coiful pe capul tău de-acum\nde ultima-ncercare ne-apropiem pe drum.\n\nMai bine ține-ți scutul și platoșa mai drept\nvrăjmașul cel din urmă să-l birui piept la piept.\n\nMai strînsă ține-ți spada să nu greșești cu ea\ncînd va veni-ncleștarea cea crîncenă și grea.\n\nMai mută strîngeți gura un grai să nu strecori\ncînd mai de preț tăcerea va fi de mii de ori.\nPicioarele-ți încalță mai harnice și iuți\nspre pașii cei din urmă datori la cei pierduți.\n\nGrăbește spre Cuvîntul cel încă datorat\nși nu-ți da untdelemnul din candelă-adunat.\n\nPrin crîncena-ncleștare te ține de șirag\ncu inima-ndreptată spre țintă și spre steag.\n\nPrimejdia din urmă cu bine dac-o treci\nsolia mea, chemarea ți-ai împlinit pe veci!\n"
}