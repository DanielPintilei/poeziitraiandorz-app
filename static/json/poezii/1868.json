{
"t" : "Eu pot lupta",
"d" : "",
"s" : "Eu pot lupta Isuse să-nving ispita grea\ndar dacă Tu n-o birui, ușor mă-nfrînge ea.\n\nEu pot munci Isuse s-adun sau să zidesc\ndar Tu de nu-mi dai sprijin, zadarnic mă trudesc.\n\nEu pot s-alerg Isuse chiar sufletul să-mi scot\ndar Tu de nu-mi dai mîna zadarnic este tot.\n\nEu pot să strig Isuse, să plîng, să fac ce-aș vrea\nde nu vii Tu, deșartă, e toată truda mea.\n\nOricît de mare-i partea ce-n toate eu am pus\nnimic nu-i fără harul și partea Ta Isus.\n\nDar cît de necuprinsă e partea Ta de har\nasemeni fără mine ea poate fi-n zadar.\n\nC-așa Înțelepciunea Eternă-a rînduit\nlucrarea împreună s-aducă rod slăvit!\n"
}