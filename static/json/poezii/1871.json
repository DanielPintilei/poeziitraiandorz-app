{
"t" : "Mulțimea Te-nconjoară",
"d" : "",
"s" : "Mulțimea Te-nconjoară Isuse ne-ncetat\nprivirea Ți-e durută, Cuvîntul Ți-e-așteptat.\nDar teama care-o-mprăștii eu nu pot să mi-o-nving\nveșmîntul, doar veșmîntul mă tem să Ți-l ating.\n\nTe-nconjură mulțimea și cei iubiți ai Tăi\nși cînd Te urci spre munte și cînd cobori spre văi.\nDar eu de-atîta vreme mi-e teamă și mi-e greu\nveșmîntul, doar veșmîntul să Ți-l ating și eu.\n\nO, nu sînt vrednic Doamne, dar cîte fărdelegi\nși cîtă neputință Ți-aș cere să-mi dezlegi\ncum nu-mi ating de Tine amarul meu ascuns\nprivirea, chiar privirea de-o clipă mi-e de-ajuns.\n\nEu cred că Tu știi teama și taina din afund\nși-mi vezi tot ce-n rușine și-n zbucium îmi ascund\nvezi chiar veșmîntul Doamne cum să-Ți ating mă tem\nprivirea, doar privirea departe stau și-Ți chem.\n\nDeparte stau Isuse de cei ce Te-mbulzesc\nspre Tine numai ochii și gîndul mi-ndrăznesc\naruncă-mi doar privirea de-o clipă și-i de-ajuns\nseca-mi-va dintr-o dată amarul meu ascuns!\n"
}