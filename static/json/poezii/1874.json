{
"t" : "De vrei să faci",
"d" : "",
"s" : "De vrei să faci ceva frumos\npentru Hristos, privește bine\nși-ai să descoperi ne-ndoios\nce-aproape e Hristos de tine.\n\nPrivește ochii-nlăcrimați\nprivește frunțile-asudate\nprivește-atîția-ndurerați\nși-ascultă cum te cheamă toate.\n\nAscultă cum te cer cei goi\ncei însetați, cei fără mamă\ncei orbi și-nchiși - și spune-apoi\nnu-s oare El cei ce te cheamă?\n\nNu-ți vrea El flori și nici cîntări\ncît e de lacrimi mai nevoie\nși-n locul sfintei ascultări\nnu-ți vrea tămîie, nici aloe.\n\nCoboară din nălțimea ta\nridică-te din rugăciune\nînceată de-a mai tot cînta\nși-ascultă mila Lui ce spune.\n\nDe vrei să faci ceva frumos\nceva cum Dumnezeu îți cere\nceva mai vrednic de Hristos\n- alină zilnic o durere!\n"
}