{
"t" : "Curaj, trudit semănător",
"d" : "",
"s" : "Curaj, trudit semănător\nnu deznădăjdui pe cale\noricît de greu e-al tău ogor\nsporește-ți rîvna muncii tale.\n\nÎmprăștie-ți tot mai cu-avînt\nsămînța bună și curată\npe ploi și arșițe și vînt\nc-o-ncredere nezdruncinată.\nChiar dacă-i prea mult loc pietros\nsau spinii-i vezi crescînd prea tare\nsau corbi prea mulți strîngînd folos\n- tu seamănă fără-ncetare.\n\nCăci semănînd neobosit\n- pierind ce-i rînduit pieirii -\nva crește rodul însutit\nal harului și-al nemuririi.\n\nChiar dacă-arunci sămînța ta\nscăldată-n lacrimi și sudoare\ntrudit semănător nu sta\ndestul e Mîine Sărbătoare.\n\nCăci nu va fi mai minunat\nși-n Cer cunună mai slăvită\nca pentru-acel ce-a semănat\ncu mîna mai bătătorită.\n"
}