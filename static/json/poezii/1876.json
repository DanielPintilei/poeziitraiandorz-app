{
"t" : "Așteaptă",
"d" : "",
"s" : "Așteaptă-n fiecare ceas,\nprivește-n fiecare zare,\nascultă fiecare glas\ncă nu știi Domnul cînd ți-apare.\n\nDeschide ușa ta oricui\ndă-ți pîinea ta oricui ți-o cere\noricui ți-așteaptă mila du-i\nfărîma ta de mîngîiere.\n\nCăci după ce primești sau dai\nsau saturi sau îmbraci cu milă\nvei auzi cerescul grai\nde după fața cea umilă.\n\nȘi nu-i mai sfînt fior și nu-s\ntrăiri mai binecuvîntate\ndecît să vezi că lui Isus\nI le-ai făcut acestea toate!\n"
}