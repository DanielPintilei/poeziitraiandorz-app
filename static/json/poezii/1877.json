{
"t" : "Cînd Mă rugai...",
"d" : "",
"s" : "Cînd Mă rugai, dar n-am răspuns\ncînd vreai - dar M-am ascuns de tine\ncînd așteptai - dar n-am ajuns\nde-ai ști cît ți-am făcut de bine!...\n\nDe-ai ști ce rău ți-ar fi făcut\nplinirea multor rugi de-a tale\nde-ai ști ce-adînc ai fi căzut\nde n-ai fi fost trîntit pe cale.\n\nDe-ai ști ce ți s-ar fi-ntîmplat\nde-aș fi venit mai înainte\nn-ai mai cîrti îngîndurat\nci-ai mulțumi plîngînd fierbinte.\n\nDe-ai ști tu tot ce Eu ți-ascund\nsau de-ai avea credință-n Mine\nnu te-ai mîhni cînd nu-ți răspund\nci-ai mulțumi că-ți fac un bine!\n"
}