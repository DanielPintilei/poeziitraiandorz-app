{
"t" : "Ce rost mai are?",
"d" : "",
"s" : "Ce rost mai are harfa mea\nde nu să-Ți cînte numai Ție\nce preț mai are orice-aș avea\ncînd nu Ți-l dau pe veșnicie?\n\nCăci de-am un strai, îl am să-mbrac\ncu el pe-un gol și-o sărăcie\nun ban îl am pentru-un sărac\nnu-s nimănui dator cît Ție!\n\nDe am un cort, am să primesc\nîl el pe cel în pribegie\ntot ce-am mai bun, am să-l jertfesc\ncu dragă inimă doar Ție.\n\nDe am un ac, sau un condei\nsau un copil, - cu bucurie\nle am ca să-nțeleg că vrei\nsă Ți le dăruiesc doar Ție.\n\nDe am un dar cu care cînt\nși-o minte cît o avuție\nși-o tinerețe și-un cuvînt\n- le am să-Ți folosească Ție.\n\nCe rost mai are tot ce am\nîn drumul scurt spre Veșnicie\nde n-am să Ți le-nchin și n-am\nsă caut să-Ți placă numai Ție?!\n"
}