{
"t" : "Cînd harfa mea",
"d" : "",
"s" : "Cînd harfa mea va zace\ncu cîntecul sfîrșit\nStăpîne-așeaz-o-n pace\npe vîntul liniștit.\n\nCînd inima-mi sfîrșită\nse va opri urcînd\nașeaz-o liniștită\nîn cerul cel mai blînd.\n\nCînd mîinile-obosite\nlăsa-vor lucrul dat\nașează-le-odihnite\npe-un cuget împăcat.\n\nCînd gura mea va tace\nîn cel din urmă psalm\nînchide-i sfînta pace\nsub semnul cel mai calm.\n\nCînd ultimele lacrimi\njertfi-vor ochii mei\nodihna de-orice patimi\nașterne-o peste ei.\n\nCînd țărna mea va zace\ntăcută-n țărna ta\no nesfîrșită pace\nrămînă după ea.\n\nIar cînd o să mă lase\nacolo toți ai mei\nun dor de zări frumoase\nîntoarcă-mă-ntre ei!\n"
}