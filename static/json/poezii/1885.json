{
"t" : "Prin tot ce am",
"d" : "",
"s" : "Prin tot ce am vreau să-Ți slujesc\nStăpînul meu Cel Bun doar Ție\ntot ce-am mai bun să-Ți dăruiesc\ncu-o tot mai naltă vrednicie.\n\nCu cît văd lumea promițînd\niubirii mele-un preț mai mare\ncer și mai mult în orice rînd\nnemulțumit de tot ce are.\n\nCer și mai mult, și-oricît ar da\nîntruna tot mai mult aș cere\ncer și mai mult spre-a lepăda\nmai cu dispreț a ei avere.\n\nCer și mai mult, căci vreau Isus\niubirea mea să-Ți dăruiască\ndoar Ție tot ce-n lume nu-s\ncomori de-ajuns să-l prețuiască.\n\nCer și mai mult, mereu, cu cît\ncunosc a lumii toate cele\ncu cît mai mult le știu cu-atît\npun preț mai nalt iubirii mele.\n\nCăci simt un dor tot mai ceresc\nca-n tot mai naltă vrednicie\ntot ce-am mai scump să-Ți dăruiesc\nStăpînul meu Cel Bun doar Ție!\n"
}