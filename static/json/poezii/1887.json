{
"t" : "Cînd calea-mi pare",
"d" : "",
"s" : "Cînd calea-mi pare-nchisă\nși totul văd sfîrșit\nLumina Ta-mi deschide\nalt drum mai strălucit.\n\nCînd harfei mele-i pare\ncă nu mai sînt cîntări\ncu noi și noi acorduri\nîi umpli mii de zări.\n\nCînd pașii-mi văd la capăt\nurcușul lor cel sfînt\nnoi trepte mai înalte\nle cer un nou avînt.\n\nCînd inimii îi pare\nsfîrșit ce-a fost duios\no nouă tinerețe\no-nvie mai frumos.\n\nCînd dragostea se crede\nprea slabă-a arde iar\nnebănuite flăcări\ni-aprinzi din sfîntul jar.\nCînd glasul rugăciunii\nmi-l tac nemaiputînd\nfioru-l suie încă\ndin cer în cer trecînd.\n\nCînd viața asta-mi pare\nurmîndu-Te, apus\n- în veci cu cealaltă\nTe voi urma Isus!\n"
}