{
"t" : "Ce mulți mi-au fost...",
"d" : "",
"s" : "Ce mulți mi-au fost prieteni!...\nah, cînd mi-aduc aminte\ncu cîtă dărnicie tot sufletul le-am dat\ncă n-au fost taine-n gînduri\nși-ascunsuri în cuvinte\nși n-am avut comoară\nsă nu le-o fi-arătat.\n\nȘi-azi cînd mă uit...\ndintr-înșii nici unul nu-i cu mine\ns-au dus... și vai cu cîtă răceală mi-au ieșit\nnici bun rămas nici unul\nn-a spus cum se cuvine\nși mi-au lăsat în urmă\ntot sufletul zdrobit.\n\nDoar Tu Isuse Dulce\nrămîi pe totdeauna\nAcelași Bun Prieten,\nStatornic și Curat,\ntoți mi-au cerut iubirea\nși-n schimb mi-au dat minciuna -\nTu n-ai cerut nimica\ndar Ceru-ntreg mi-ai dat!\n"
}