{
"t" : "Cînd nu-mi pot plînge",
"d" : "",
"s" : "Cînd nu-mi pot plînge ochii\nplecați la rugăciune\ntrimite-mi suferința\nPărinte, să mă-mbune.\n\nCînd inima uscată\nnu vrea să mi se moaie\ntrimite încercarea\nPărinte să mă-ndoaie.\n\nCînd sufletul meu uită\nsăracul care cere\ndă-i foamea și dă-i setea\nmi-l ceartă cu durere.\n\nCînd mîinile-mi aleargă\nstrîngînd deșertăciune\nPărinte, dă-mi mustrarea\narzînd să se-mpreune.\n\nCînd buzele-mi prea umblă\ncu vorba cea ușoară\nPărinte, dă-le-amarul\nsă-nvețe-a plînge iară.\n\nCăci cînd mi-ajunge viața\nnevrednică de Tine\nPărinte, doar nuiaua,\nîmi poate face bine!\n"
}