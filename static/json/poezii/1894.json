{
"t" : "Cu fiecare răsărit",
"d" : "",
"s" : "Cu fiecare răsărit de soare\no nouă mîngîiere îmi trimiți\nși-aș vrea să-Ți nalț cîntarea iubitoare\ncu duh smerit și ochii străluciți.\n\nCu fiecare clipă luminată\nde rugăciune sau de muncă-aș vrea\nsă-Ți nalț simțirea binecuvîntată\nși ne-ncetat recunoștința mea.\n\nPe orice nor ce suie către Tine\nmereu un gînd fierbinte să-Ți trimit\ncu lacrimi și curatele suspine\nspre-a-Ți mulțumi de cît mi-ai dăruit.\n\n- Și-aș vrea cu fiecare-apus de soare\nsă-Ți strîng un rod cu cinste cîștigat\nsă-mi poată duhu-n pace și-n cîntare\nveni spre Tine-oricînd ar fi chemat.\n"
}