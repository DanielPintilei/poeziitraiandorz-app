{
"t" : "Binecuvîntat e-acela",
"d" : "",
"s" : "Binecuvîntat e-acela care-ascultă de chemare\nși-nțelege cînd e vremea și prilejul de-ascultare.\n\nBinecuvîntat e-acela care nu se rușinează\nci-ngenunche și se roagă orișicine-ar fi să-l vadă.\n\nBinecuvîntat e-acela ce-are-o inimă umilă\ncare pentru cei ce sufăr simte dragoste și milă.\n\nBinecuvîntat e-acela ce dă-n veci și-n veac nu cere\ncare pentru-a lumii slavă simte scîrbă, nu plăcere.\n\nBinecuvîntat e-acela care știe să aline\nîn tăcere și-n răbdare nestrigatele suspine.\n\nBinecuvîntat e-acela care umblă-n părtășie\nși e fraților lumină, dragoste și bucurie.\n\nBinecuvîntat e-acela care astăzi face bine\nși-n răbdare-și tot amînă cel de mîine pentru sine.\n\nBinecuvîntat e-acela care știe a-L pătrunde\npe Hristos, sub orice fețe și cuvinte S-ar ascunde.\n"
}