{
"t" : "N-ai să te prăbușești",
"d" : "",
"s" : "N-ai să te prăbușești urcînd\nînspre-Adevăr, după Hristos\nte vei nălța mai luminînd\ncu cît ți-e mai întunecos.\n\nCîndva și-odihnă vei avea\ntu care-acum muncești din greu\nvei fi sărbătorit cîndva\ntu truditor spre Dumnezeu.\nAvea-vor scut și cei sărmani\nși zîmbet cei ce plîng acum\nși mamă cei acum orfani\nși casă cei acum pe drum.\n\n- Dar numai după ce urcînd\ncalvarul dureros spre Țel\nlăsa-și-vor aurul arzînd\nal lacrimilor lor pe el.\n\nȘi numai cînd se pot uni\ndeplin cu gîndul lui Hristos\ncu cît se sting vor străluci\nmai depărtat și mai frumos!\n"
}