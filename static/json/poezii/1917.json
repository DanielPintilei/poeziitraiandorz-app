{
"t" : "Spre Tine, Cel în veci",
"d" : "",
"s" : "Spre Tine, Cel în veci Statornic\ncînd toate nu-s decît ruini\nspre Tine-mi tîrîi slava crucii\nși nimbul urmelor de spini.\n\nSfințenia-Ți mă înfioară\ncînd stau spre Tine-ngenuncheat\nși-orice cuvînt mi-l știu nevolnic\nne-ncăpător și vinovat.\n\nNu-Ți cer Isus, decît lumina\nliniștitoarelor tăceri\na zării cît Eternitatea\nnemărginită nicăieri.\n\nȘi-Ți cer ca-n veci să nu mă-nfrîngă\nne-ncrederea în tot ce-ai spus\nnici să-mi vînd cugetul pe daruri\nnici cîte sînt pe cîte nu-s.\n\nNici în străinele pămînturi\nsă-ntind a-mele rădăcini\nnici să ridic în soare praful\nnici să mai rîd spre ochi străini.\n\nNici jarul sfînt să nu-l împrăștii\ncînd dăruiesc căldura lui\nnici numai gura mea să spună\nce numa-n fapte pot să spui...\n- Spre Tine, Cel în veci Statornic\ncînd toate-s umbre și ruini\npe-un strop de mir de Tine vrednic\ntopesc întregile-mi grădini.\n"
}