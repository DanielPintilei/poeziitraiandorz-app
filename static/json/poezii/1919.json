{
"t" : "Mai din belșug",
"d" : "",
"s" : "Mai din belșug rodește lanul\ncînd e udat de rugăciune,\nmai pus la adăpost copilul\ncînd e să fulgere sau tune.\n\nMai luminos se face-n aer,\nmai liniștit și dulce-i vîntul,\nmai bună și mai mare-i pîinea,\nmai fericit și cald cuvîntul.\n\nMai moale și mai verde iarba\nmai albe-s florile și zarea\nmai luminoasă-i sărbătoarea\nmai liniștită-i înserarea.\n\nMai îmbrăcată vine noaptea\nmai dulce somnul orișiunde\nmai binevoitoare fața\nîn tot ce-ntreabă și răspunde.\n\nMai zîmbitoare e lumina\nmai dulci sînt soarele și luna\nmai prietenoase-n toate-toate\nprin rugăciune totdeauna.\n\nMai fericită-i rîndunica\nce stă pe streașină și cîntă\natunci cînd cineva se roagă\nși Dumnezeu binecuvîntă.\n"
}