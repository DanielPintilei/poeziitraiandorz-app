{
"t" : "Tu scump copil",
"d" : "",
"s" : "Tu scump copil al Păcii răscumpărat și-ales\nce-ai fost din valul morții de harul Sfînt cules.\n\nAi oare griji tu astăzi, necazuri și-ntristări,\nte mai frămîntă teama de-a zilelor urmări?\n\n- Aruncă tot, și grija și teama de-orice fel\nla Domnul le aruncă, așa cum spune El!\n\nCum, cînd a Lui iubire viața-n dar ți-a dat,\ncînd te-a salvat prin moarte de moarte și păcat.\n\nCînd mort fiind în patimi,\nstrăin de-al Slavei drum,\nși n-a uitat de tine - te va uita acum?\n\n- Nu-ți va putea El astăzi ușoare griji purta\ncînd ți-a purtat păcatul, povara cea mai grea?\n\nAruncă deci și grija și teama de-orice fel\nasupra Lui le-aruncă...\nO, cum le poartă El!\n"
}