{
"t" : "Cîte rădăcini ascunse",
"d" : "",
"s" : "Cîte rădăcini ascunse\ncresc și luptă sub pămînt\ntot atîtea crengi văzute\nroditoare-n aer sînt.\n\nFiecare rădăcină\ncrește creanga ei în sus\ncît e rădăcina bună\nbun e rodu-n ram adus.\n\nCînd se uscă rădăcina\nuscă-se și creanga ei\n- cît de triști și de netrebnici\nzac mulți pomi odată grei.\n\nCîte-s sub pămînt, cu cîte\nsînt sub cer, în veci sînt neam:\ncînd slăbește-o rădăcină\nse mai veștejește-un ram...\n\nCîte-mpărtășiri curate\nai cu Domnul în ascuns\nrod atîta arăta-vei\nîn al faptelor răspuns.\n\nRădăcinile iubirii\nși-a credinței cît te țin\nrodul milei și-ascultării\ncrește-mbelșugat și plin.\n\nRădăcina rugăciunii\ncînd se uscă, în curînd\ntot ce-aveai curat și vrednic\nveștejește rînd pe rînd...\n\n- Sfinte rădăcini ascunse\ncreșteți-ne sănătos\ntoate crengile s-aplece\nrod de aur lui Hristos!\n"
}