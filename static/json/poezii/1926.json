{
"t" : "De ce nu mă mai mustri?",
"d" : "",
"s" : "M-auzi cum cînt - și totuși\nnimic nu-mi spui, ci stai\n- de ce nu mă mai mustri\ncum mai demult făceai?\n\nMă vezi cum fac, - și totuși\nmă lași să fac așa,\nde ce nu mă mai mustri\ncum mă-ndreptai cîndva?\n\nMă știi cum merg și totuși\nmă lași să merg cum vreau\nde ce nu mă mai mustri\nci stai și taci mereu?\n\nM-asculți cum spun, și totuși\nmă lași cum vreau să zic\nde ce nu mă mai mustri\nși nu-mi mai spui nimic?\n- O, trufașa mea fire\ncum mi Te-a-ndepărtat\no, duhul meu cel mîndru,\nce nu-i plăcea mustrat!\n\n- Azi taci, - dar gol și veșted\ne-ntregul meu hotar\nși searbădă-i cîntarea\nși truda-i fără har.\n\nCu inima zdrobită\nnimic nu-Ți cer așa\nIsuse, ca mustrarea\nce mă-ndrepta cîndva!...\n"
}