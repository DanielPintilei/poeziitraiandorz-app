{
"t" : "Știu că m-a născut",
"d" : "",
"s" : "Știu că m-a născut Lumina\nși mi-a dat izvorul ei\nca să-mi spăl întruna tina\npusă peste ochii mei.\n\nÎmi mut crucea cînd pe-un umăr\ncînd pe celălalt, de grea\nparcă nici mai pot să-mi număr\nprăbușirile sub ea.\n\nDar îmi zăvorăsc cu lacrimi\norice-ntoarcere spre lut\norice zare către patimi\norice drum spre ce-am trecut.\n\nViața mi-e suire dulce\nși-o străbat mereu răzbind\ncătre slavă printr-o cruce\ndupă care nu cuprind.\n\nVremea și hotaru-n care\nodihni-voi nu știu cît\nîn Eterna Ușurare\nde pe cruce-mi pogorît.\n"
}