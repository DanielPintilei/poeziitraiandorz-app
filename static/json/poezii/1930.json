{
"t" : "Al cui e soarele?",
"d" : "",
"s" : "Al cui e soarele de-a pururi\nal cui pămîntul pentru veac?\n- cine-a venit aici puternic\nși cine n-a plecat sărac?\n\nCine-i pe lumea asta veșnic\nși ce-i aici netrecător?\n- ce oare e mai slab ca viața\nce zboară oare mai ușor?\n\nCe-i mai supus ca omu-n lume\nla trecere și la dureri\n- ce zi nu poate să ne-aducă\nsfîrșitul unei triste seri?\n\nCine-a putut opri vreodată\nvreun timp sau soare pentru el?\ncine-a putut scăpa pe lume\nde putrezirea de vreun fel?\n\nA-cui averi n-au fost trecute\nși-a cui lăcaș nu s-a mutat?\na-cui tărie n-a fost frîntă\nși-a cui mînie n-a-ncetat?\n\n... Sărmane călător, ia seama\nla cîți au fost și nu mai sînt\naceeași soartă te așteaptă\nnu-ți crede raiul pe pămînt!\n"
}