{
"t" : "Să nu mai pot uita",
"d" : "",
"s" : "Să nu mai pot uita Isuse\ncît mi-ai făcut, din ce m-ai scos\ntot ce mi-ai dăruit să-mi fie\nîn veci mai viu și luminos.\n\nSă nu mai pot uita nici una\ndin binefacerile-Ți mari\nnoite zilnic pentru mine\nși-n anii dulci și-n cei amari.\n\nSă nu mai pot uita nici unul\ndin binefăcătorii mei\nca ne-ncetat recunoștința\nsă mi se-ndrepte către ei.\n\nSă nu mai pot uita nici una\ndin cîte rugi mi-ai ascultat\nca să nu-mi pierd în veci nădejdea\nîn orice-adînc aș fi-aruncat.\n\nSă nu mai pot uita nici unul\ndin cîte Ți-am păcătuit\nci să-Ți rămîn întotdeauna\nascultător și umilit.\n\nSă nu mai pot uita nici una\ndin ce-s dator din cîte-mi dai\nca numai slavă și-ascultare\nsă-Ți port și-n umblete și-n grai.\n"
}