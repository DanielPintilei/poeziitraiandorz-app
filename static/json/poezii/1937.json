{
"t" : "Tu-mi înlături îndoiala",
"d" : "",
"s" : "Tu-mi înlături îndoiala\ninimii ne-ncrezătoare\ncînd mă-nfrînge grea ispita\nși de vina mea mă doare.\n\nCînd furtuni învolburate\nîmi întunecă privirea\nun cuvînt al Tău îmi poate\nlumina nemărginirea.\n\nCînd de secetă se uscă\ntot hotarul meu în jale\nîntr-o clipă mi-l învie\nrevărsarea milei Tale.\n\nTu-mi ești nehotar iubirii\nneclintire-ncredințării\nadîncime-nțelepciunii\nși răsplata ascultării.\n\nTemelia vieții mele\ninimii comoara toată\ntot ce nalț și ce dărîm\ne spre slava Ta curată.\n\nCît ar curge rîu de lacrimi\nde cîntări și rugăciune\nsute de vieți Isuse\ntot n-aș mai sfîrși a-Ți spune!\n"
}