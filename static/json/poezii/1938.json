{
"t" : "Tu care-nveți pe alții",
"d" : "",
"s" : "Tu care-nveți pe alții\ns-asculte de Hristos\nești cel mai mult datornic\nspre Bine și Frumos.\n\nSă știi că faci păcatul\nnu numai cînd faci rău\nci și cînd nu faci bine\ncît poți în jurul tău.\n\nÎn casa ta te poartă\nfrumos cu toți ai tăi\nși-n lume fii asemeni\nde bun cu buni și răi.\n\nCît bine faci, în urmă\nprivește-ți-l tăcut\nchiar cînd vor spune alții\ncă dînșii l-au făcut.\n\nCui datorezi, dă-i totul\nfii laudei vrăjmaș\nFrumosului fii jertfă\nși Binelui făptaș.\n\nCu fiecare semen\nfii binevoitor\ncăci multora aceasta\ne-un drum mîntuitor.\n\nTu care-nveți pe alții\nspre Bine și Frumos\nești cel mai mult datornic\nsă fii mai cu Hristos!\n"
}