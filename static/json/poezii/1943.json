{
"t" : "Cu cît mai prețios",
"d" : "",
"s" : "Cu cît mai prețios ți-e timpul\ncu-atît ți-e mai păcat să-l pierzi\ncu cît e mai viclean păcatul\ncu-atît mai rău e că-l dezmierzi.\n\nCu cît e mai de folos o viață\ne mai de neiertat s-o-ncui\ncu cît mai sfînt e adevărul\nești mai de vină că nu-l spui.\n\nCu cît e mai de preț un suflet\ncu-atît mai rău faci că-l oprești\ncu cît mai de folos e timpul\ne mai păcat să-l risipești.\n\nCu cît chemarea-i mai fierbinte\nși-i ascultată mai de mulți\ncu cît sînt vremi de har mai mare\n- ești mai netrebnic că n-asculți!\n\nCu cît ți-e mai trecută viața\ncu cît ești mai dorit să vii\ncu cît e Domnul mai aproape\nești mai nebun dacă-ntîrzii!\n"
}