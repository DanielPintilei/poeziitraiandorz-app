{
"t" : "Cu cît cunosc",
"d" : "",
"s" : "Cu cît cunosc mai bine\ncît sînt dator s-ascult\ncu-atît neascultarea\nmi-o-nvinuiesc mai mult.\n\nCu cît primesc mai multă\nlumină din Hristos\ncu-atîta-s mai datornic\nsă umblu mai frumos.\n\nCu cît spun la mai multe\nîntinderi de Isus\nmereu mai drept se cere\nsă umblu-n tot ce-am spus.\n\nCu cît vorbesc mai tare\ncu cît sînt mai văzut\ncu cît văd mai departe\n- să umblu mai temut.\n\nCu cît se duce vremea\nși anii-mpuținez\nmai umilit să umblu\nmai harnic să lucrez.\n\nMai însetat să caut\nCuvîntul Sfînt și-ales\nîn rugăciuni și-n posturi\nși-n privegheri mai des.\n\nCu cît primesc mai multe\nmai mult să dau și eu\nașa să-mi caut răspunsul\ndator lui Dumnezeu!\n"
}