{
"t" : "Cu ce rămîi?",
"d" : "",
"s" : "Cu ce rămîi din toate\nspre cîte-n lume-alergi\ncu tine-n veșnicie\nce iei să duci cînd mergi?\n\nCu ce rămîi din banii\npe care-i strîngi zgîrcit\ncînd moartea o să-ntrebe:\n- tu pentru ce-ai trăit?\n\nCu ce rămîi din cîte\npodoabe cauți să-mbraci\ncînd mulți n-aveau nici zdrențe\nci tremurau săraci?\n\nCu ce rămîi din slava\ndeșartă ce ți-ai strîns\ncînd o să vină focul\ncu scrîșnete și plîns?\n\nCu ce rămîi din cîtă\ngrăsime-mpovărezi\nsau din frumsețea care\ngătești și subțiezi?\n\nCu ce rămîi în urma\ncumplitului pîrjol\ncînd toate-arzînd, pleca-vei\nsărac, nebun și gol?\n\nCînd Domnul o să vină\ncu slavă sau cu munci\ncînd tot ce-ai azi pieri-va\n- cu ce rămîi atunci?\n"
}