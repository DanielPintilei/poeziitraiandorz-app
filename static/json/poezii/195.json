{
"t" : "Cu atîta resemnare",
"d" : "",
"s" : "Cu atîta resemnare și încredere primesc\nDoamne cele ce din Mîna\nși din voia Ta-mi sosesc.\n\nBucurii de-mi dai\nori lacrimi\nori dureri\nori suferințe\nde mă porți prin văi de-nfrîngeri\nsau pe culmi de biruințe.\n\nȘtiu că și-a cîntării haruri\nși-al durerilor șirag\nmi le dă Aceeași Mînă\nce mă-nconjură cu drag.\n\nCă la fel sînt rînduite\nbucurii ca și-ntristări\nsă-mi aducă deopotrivă\nnumai binecuvîntări.\n\nȘi cu-ncredere deplină\ncînt Părintelui Iubit\ncă-n a Lui credincioșie\neste-n veci nemărginit.\n"
}