{
"t" : "Hristos vrea suflete",
"d" : "",
"s" : "Hristos vrea suflete în care\nsă ardă pentru tot ce-i sfînt\nsă-nfăptuiască fiecare\nîntregul Tatălui Cuvînt.\n\nSă plîngă-n caldă rugăciune\ncu cel pierdut și pentru el\nîn tot ce-i face și ce-i spune\na-l mîntui fiindu-i țel.\n\nPe Dumnezeu avîndu-L Soare\nși voia Lui avînd-o gînd\ncăldura inimii-arzătoare\ns-o-mpartă tuturor oricînd.\nSă-nvăluie cu bunătate\nîntregul semenilor chin\ndin adîncimi netulburate\nsă-i izvorască orice-alin.\n\nOricît ar fi de rău poporul\nla care-ar fi trimis de El\nsă i se dăruiască-n dorul\nde-a-l mîntui, - cu unic zel.\n\nSă nu-l ademenească șesul\nlenevitor și vinovat\nci să-l înalțe înțelesul\na tot ce-i sfînt și-adevărat.\n\nPrecum Hristos Cel Om în Slavă\nși Domn al Slavei pe pămînt\n- din cea mai omenească pleavă\nsă-i crească grîul cel mai sfînt!\n"
}