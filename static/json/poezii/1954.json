{
"t" : "Să crezi adînc!",
"d" : "",
"s" : "Să crezi adînc în Dumnezeu Cel Veșnic\nși lui Hristos adînc să I te-apleci\ncă nu-s mai mulți mîntuitori pe lume\nci-I numai El - acum și-n veci de veci.\n\nSă crezi adînc din inimă Cuvîntul\nși să-L asculți prin orice-ar fi să treci\ncă-n lume nu-s mai multe adevăruri\nci-I numai El - acum și-n veci de veci.\n\nSă crezi adînc Iubirii Răstignite\npăcatul tău în lacrimi să-l îneci\ncă-n lume nu-s răscumpărări mai multe\nci-i una doar - acum și-n veci de veci.\n\nSă crezi adînc acestor adevăruri\nși-n ele stînd viața să-ți petreci\ncă-n lume nu-i decît o mîntuire\no ai sau nu - acum și-n veci de veci.\n\nSă crezi adînc! - Credința să-ți învie\nspre-un veșnic rod a tale-ntinderi seci\nc-o viață doar și-un suflet ai pe lume\nle scapi sau nu, - acum și-n veci de veci!\n"
}