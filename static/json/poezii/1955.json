{
"t" : "Mi-ai spus atunci...",
"d" : "",
"s" : "Mi-ai spus atunci cînd gerul aspru\nîmi îngheța tot ce iubeam\ncă în curînd va fi iar soare\nși meri cu flori pe orice ram...\n\nMi-ai spus, dar inima-ngrozită\nabia putea spera ceva\ndar cînd venit-a bucuria\nmai mult de ce-am crezut era.\n\nMi-ai spus cînd noaptea se lăsase\npe-ntreg hotarul meu, amar,\ncă toate trec, că o să vină\no nouă strălucire iar.\n\nMi-ai spus atunci cînd disperarea\nzdrobea tot sufletul ce-l am\ncă iar îmi va-nverzi hotarul\nși-mi va-nvia tot ce iubeam.\n\nMi-ai spus cînd se ducea cîntarea\nși numai plînsul rămînea\ncă iarăși va-nsori lumina\nși zîmbetul pe fața mea.\n\nȘi-mi spui și-acum că-i chiar la ușă\nVenirea Ta Iubit Isus\ncăci nici nu știu ce-aproape-i ziua\ncînd ne vei da tot ce ne-ai spus.\n\nÎmi spui, dar inima mea slabă\nmi-e parcă tot precum era\nși totuși Dumnezeul nostru\nnu știu să cred cît vom vedea.\n"
}