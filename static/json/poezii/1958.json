{
"t" : "O, Sfînt Cuvînt",
"d" : "",
"s" : "O, Sfînt Cuvînt al lui Hristos\nCuvînt al milei și-al dreptății\na ce-i de sus și-a cei de jos\nal pedepsirii și-al răsplății.\n\nO, Sfînt Cuvînt, o bun Cuvînt\nTu-mi ești un veșnic legămînt\nca să trăiesc și mor frumos\npe veci alături de Hristos.\n\nÎnștiințările ce-mi spui\nmă fac mai treaz pe orice cale\nspre tot ce e, spre tot ce nu-i\nsă nu greșesc luminii Tale.\n\nMustrările ce mi le dai\neu le primesc cu ascultare\ncăci vreau să duc mereu un trai\ncurat spre viața viitoare.\n\nPedepsele ce mă-ngrozesc\nmă fac să fug de orice rele\nși să mă rog și să-mi păzesc\nmai sfînt tot drumul vieții mele.\n\nNădejdea Ta mă face-oricînd\nsă nu Te las, ci de-orice dată\nsă mă înalț mai drept avînd\nîncrederea nezdruncinată.\n\nRăsplata Ta de nepătruns\nmi-ntrece orice suferință,\n- O Sfînt Cuvînt, Tu mi-ești de-ajuns\nprin toate pîn-la biruință!\n"
}