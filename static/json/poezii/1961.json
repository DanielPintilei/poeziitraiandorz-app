{
"t" : "Să nu te plîngi!",
"d" : "",
"s" : "Să nu te plîngi cînd pari că singur\nai mai rămas luptînd din toți\ntu nu-i vezi, dar în lupta sfîntă\nai mii și zeci de mii de soți.\n\nTu nu-i cunoști, că numai Domnul\ncunoaște-n orice loc pe-ai Lui\ndar c-ai rămas în luptă singur\ntu niciodată să nu spui.\n\nCăci Marele Hristos nu-Și lasă\nnici lupta nici Cuvîntul Său\nnenumărată-i oastea care\nînvinge zilnic pe cel rău.\n\nNoi nu vedem decît în față\npuțin și-ngust din Sfîntul Țel\nîntreaga-ntindere a luptei\nși cîți luptăm, - o știe El.\n\nSă nu te plîngi cînd crezi că singur\nai mai rămas luptînd cu toți\ndac-ai vedea și ști că-n luptă\nai mii și zeci de mii de soți.\nCi-ncrede-te-n Hristos și luptă\nnebiruit și credincios\nși lasă toate celelalte\ndeplin în grija lui Hristos!\n"
}