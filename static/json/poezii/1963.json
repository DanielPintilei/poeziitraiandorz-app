{
"t" : "Ferice-i a vorbi",
"d" : "",
"s" : "Ferice-i a vorbi Cuvîntul\nputernic și curat, la mulți\nferice-i cînd L-ascultă alții\ndar mai ferice-i tu s-asculți!\n\nFerice-i a primi iubirea\ncăci ea e aurul din Rai\nferice-i s-o aduni întruna\ndar mai ferice-i tu s-o dai!\n\nFerice-i cînd primești vreun bine\natunci cînd mai în lipsă ești\nferice-i da, dar mai ferice\ncînd tu spre alții-l dăruiești.\nFerice-i cînd te-ajută altul\nîn locul strîmt și-n ceasul greu\ndar mai ferice-i cînd tu însuți\npe alții cauți s-ajuți mereu.\n\nFerice-i fapta dărniciei\nferice-i binele primit\nferice-i cînd îl face-oricine\ndar cînd faci tu, mai fericit.\n\nDar și mai fericit cînd plata\ni-o ocolești aici mereu\ncăci neprimind nimic prin oameni\nplăti-ți-va totul Dumnezeu!\n"
}