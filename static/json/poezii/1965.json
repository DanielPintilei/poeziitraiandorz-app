{
"t" : "Ce drag mi-a fost",
"d" : "",
"s" : "Ce drag mi-a fost s-ascult de Tine\noricît de greu mi-a fost s-ascult\ncăci ascultarea e un bine\nce-l văd din zi în zi mai mult.\n\nCe drag mi-a fost să merg cu Tine\noricît de greu mi-a fost c-am mers\nn-am amintiri mai dragi și pline\nsă-mi fi rămas mai de neșters.\n\nCe drag mi-a fost să cînt cu Tine\noricît de greu mi-a fost să cînt\nîn loc amar ce stări divine\ncîntării mele i-ai răsfrînt.\n\nCe drag mi-a fost să plîng cu Tine\noricît de greu mi-a fost c-am plîns\nca-n vasul lacrimii ascunse\nn-am aur mai cu grijă strîns.\n\nCe drag mi-a fost să stau cu Tine\noricît de greu mi-a fost c-am stat\nmormîntul meu de-adînci suspine\nmi-a fost ca raiul luminat.\n\nCe drag îmi e și-acum cu Tine\nIsuse Domnul meu Iubit\nnu-i loc mai dulce pentru mine\nnici paradis mai strălucit!\n"
}