{
"t" : "Deși știm bine",
"d" : "",
"s" : "Deși știm bine că în lume\nnecazuri multe-o să-ntîlnim\nși că Hristos ni le trimite\nnoi tot cîrtim - noi tot cîrtim.\n\nDeși știm bine că se cere\nca ne-ncetat să ne rugăm\nși nopți și zile orișiunde\nnoi tot uităm, noi tot uităm.\n\nDeși știm bine c-Adevărul\nsă-l apărăm datori sîntem\nde-atîtea ori Cuvîntul cere\nnoi tot tăcem, noi tot tăcem.\n\nDeși știm bine că iubirea\nne cere pururi să iertăm\nHristos de-atîta timp așteaptă\nnoi tot uităm, noi tot uităm.\n\nDeși știm bine că tăcerea\ncu-nțelepciune s-o păzim\ndeși-i cel rău în fața noastră\nnoi tot vorbim, noi tot vorbim.\n\nDeși știm bine că-I aproape\ncă vine Domnul, s-așteptăm\ncă Duhul și Mireasa cheamă\nnoi tot uităm, noi tot uităm.\n"
}