{
"t" : "Să nu te temi luptînd",
"d" : "",
"s" : "Să nu te temi luptînd cu Domnul\nmergi plin de-avînt și curajos\ncă nu-i putere să-l înfrîngă\npe-acel ce luptă cu Hristos.\n\nSă nu te temi, să nu te temi\ncă nu-i putere să-l înfrîngă\npe-acel ce luptă cu Hristos!\n\nSă nu te temi oricîte valuri\nvin împotrivă-ți furtunos\ncă nu-i primejdie să-l piardă\npe-acel ce stă lîngă Hristos.\n\nSă nu te temi nici cînd nainte\nvezi totul greu și-ntunecos\ncă nu-i adînc să-l poată pierde\npe-acel ce crede în Hristos.\n\nSă nu te temi ajuns în chinuri\nde nici un urlet furios\ncă nu e leu să-l poată-nghite\npe cel ce rabdă cu Hristos.\n\nSă nu te temi de nici o moarte\nde nici un Mîine fioros\nnu-i loc din care să nu scape\nacel ce umblă cu Hristos.\n\nSă nu te temi în nici o stare\noricît ai fi-aruncat de jos\nnu-i iad din care să nu iasă\nacel ce-l mîntuie Hristos!\n"
}