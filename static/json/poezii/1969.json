{
"t" : "Mai dulce-i bucuria",
"d" : "",
"s" : "Mai dulce-i bucuria noastră\nca tot ce poate fi grăit\nizvorul ei cel veșnic curge\nnetulburat și neoprit.\n\nSlăvit să fii Slăvit Isuse\nde harul sfînt ce ni l-ai dat\nTu ești al bucuriei noastre\nizvor preadulce și curat.\n\nCînd sîntem doi sau trei, oriunde\ncu noi de-a pururea-I Hristos\niar unde-i El, e totul dulce\nși fericit și luminos.\n\nCu cît sîntem mai mulți cu-atîta\nmai fericiți ne-mpărtășim\ndin rugăciune, din cîntare\nși din Cuvîntul ce-l dorim.\n\nO nelumească părtășie\nne leagă în același dor\npunînd o singură simțire\nîn inimile tuturor.\n\nÎnfrîngerile trecătoare\nne dor de prea puține ori\nfiindcă știm că pîn-la urmă\ntot noi vom fi biruitori.\n\nNimic din bunurile lumii\na noastre inimi nu rîvnesc\nmai scumpă-i mîntuirea noastră\nca orice aur pămîntesc!\n"
}