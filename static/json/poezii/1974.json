{
"t" : "O, viața mea",
"d" : "",
"s" : "O, viața mea ajunsă\nspre capătul de drum\nfii tot mai mult pătrunsă\nde tot ce-aștepți de-acum.\n\nRămîi mai sus pe munții\ncereștilor trăiri\nîmpodobește-ți frunții\neternele-nsoriri.\n\nÎnalță-ți mai aprinsă\nsolia care-o duci\npe toată zarea-ntinsă\nde raza Sfintei Cruci.\n\nCîntările culese\natîta drag de drum\nveșmîntul de mirese\nîmbracă-li-l de-acum.\n\nȚi-e noaptea dusă, iată\nies zorii minunați,\nCel Preaiubit S-arată\ntrimite-le: zburați!...\n\n... Și-n Vecii Fericirii\nle-ascultă-apoi duios\nluminile roirii\ndin jurul lui Hristos!\n"
}