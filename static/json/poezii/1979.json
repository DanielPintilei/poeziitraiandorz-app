{
"t" : "Isuse, Mire Veșnic",
"d" : "",
"s" : "Isuse, Mire Veșnic\nal Slăvilor senine\npe Calea Crucii Tale\nm-ai întîlnit cu Tine.\n\nCînd mi-ai grăit cuvinte\nde har și pace pline\nIertarea Crucii Tale\nm-a-ngenuncheat cu Tine.\n\nCînd Ți-am predat în lacrimi\ntot sufletul din mine\nIubirea Crucii Tale\nm-a logodit cu Tine.\n\nCînd Ți-am simțit fiorul\nprivirilor divine\nLumina Crucii Tale\nm-a-mpărtășit cu Tine.\n\nCînd rîvna Ta cerîndu-mi\nputerile depline\nVestirea Crucii Tale\nm-a-sîngerat cu Tine.\n\nCînd Fața Ta mă-ndeamnă\nspre cînt și spre suspine\nceresc fiorul Tainei\nmă-nvăluie cu Tine.\n\nPentru Ospățul Nunții\neterne și divine\nprin Taina Crucii Tale\ncunună-mă cu Tine.\n"
}