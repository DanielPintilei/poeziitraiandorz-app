{
"t" : "De dorul Tău Isus Iubit",
"d" : "",
"s" : "De dorul Tău Isus Iubit\nîn dragostea Ta arse\nși inima spre Răsărit\nși fața mi-s întoarse\nIsus, Isus... și Te-așteptăm\ncum crinii-așteaptă rouă\nprivind spre ceruri Te chemăm\ncu mîinile-amîndouă.\n\nTreci peste anii viitori\nIsuse Drag, și vină\nne du mai sus, mai sus de zori\nspre Țara de Lumină\nși-n clipa cînd ni-i cununa\ncu-a Slavei Tale Taine\nschimbați ca Tine vom purta\na Păcii albe haine.\n\nIar noi Iubit și Drag Isus\nȚi-om da cu brațe pline\ntoți crinii dorului nespus\nși-ai dragostei de Tine\nși Ți-i vom presăra în drum\ncu-o veșnică-nchinare\nprecum Îți presărăm acum\na dragostei cîntare.\n\nÎn zorii fiecărei luni\nvom strînge cu uimire\ndin pomii Veșnicei Minuni\nnoi roduri de iubire\nși-Ți vom cînta Isus Iubit\nde drag o veșnicie\ncă Te-am chemat și Te-am dorit\ncît nimenea nu știe.\n"
}