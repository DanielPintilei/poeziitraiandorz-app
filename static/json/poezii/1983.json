{
"t" : "Dor al dorurilor mele",
"d" : "",
"s" : "Dor al dorurilor mele\nstrălucit și sfînt și nalt,\ntoată dragostea mea suie\ncătre Țărmul Celălalt...\n\nCum atrase-n dor de țărmuri\ncheamă-un val pe altul val\nmi se cheamă-a mele doruri\ncătre Țărmul de cristal.\n\nOrice clipă îmi aduce\nalt nou dor Acolo Sus\nunde inima-mi cu toată\ndragostea pe veci mi-ai dus.\n\nAlt nou dor în orice clipă\nÎți aduce-n Sfîntul Prag\ntot ce pot avea pe lume\nmai curat, mai scump, mai drag.\n\nRugăciunea și cîntarea\nvin să-Ți spună-n lacrimi cît\nTe dorește-un suflet care\nTe iubește-atît, atît.\n\nCît Te cheamă, cît suspină\ncît așteaptă clipa cînd\nȚărmul fericirii Tale\nȚi-l va săruta plîngînd...\n\nCare-i valul ce m-ar duce\npînă Dincolo-ntr-un salt\nDorul dorurilor mele\nde pe Țărmul Celălalt!\n"
}