{
"t" : "Isus Iubit, a noastră",
"d" : "",
"s" : "Isus Iubit, a noastră tinerețe\nsub Crucea Ta ca jertfă Ți-am adus\ndin strălucirea Sfintei Tale Fețe\nTu-mbrac-o-n Slava zărilor de Sus.\n\nE singurul dar ce-Ți putem aduce\nîn schimbu-atîtor veci de frumuseți\nce ne-ai gătit prin Jertfa de pe Cruce\nîn Cerul Nesfîrșitei Tinereți.\n\nCondu-ne Tu pe drumuri de lumină\nspre culmi cerești de har să năzuim\nși-aprinde-n noi dorința Ta divină\ndin slăvi de slăvi spre Tine să pășim.\n\nÎn ochi ne dă lumina fericirii\nîn piept puteri de jertfă să ne-adui\nîn duh și-n glas chemările iubirii\nși-apoi în lumea urii să ne pui.\n\nTe vom mărturisi la-ntreaga lume\ncu-avînt și cu curaj nebiruit\nmuri-vom pentru Dulcele Tău Nume\ntot fericiți precum am și trăit.\n"
}