{
"t" : "Isuse, Plinătate",
"d" : "",
"s" : "Isuse, Plinătate de viață și-nviere\nBelșugul Veșniciei spre care năzuim\numplut-ai viața noastră cu har și cu putere\nca moartea și viața din noi s-o biruim.\n\nÎn Tine-avem Isuse în orice zi tărie\nsă smulgem rădăcina păcatului din noi\nsă-ntîmpinăm durerea cu imn de bucurie\nși-urcînd, să nu ne-ntoarcem privirile napoi.\n\nÎn Tine-avem curajul ca-n liniște senină\nsă ne-așteptăm și moartea, pe ultimul vrăjmaș\ncăci Tu ne-ai dat asupră-i învingerea deplină\nnălțîndu-ne departe de-al spaimelor lăcaș.\n\nDin negrul domn al spaimei cum o priveam odată\nTu ai făcut prin moarte din moarte pentru noi\nun sol dorit ce-aduce chemarea așteptată\nspre dulcea noastră Casă și Viața de Apoi.\n\nIsuse, Viața noastră de-aici și-n veșnicie\nNădejdea fericită spre care ne-avîntăm,\ntoți anii mulțumirii plîngînd de bucurie\ncu inimi fericite în cale-Ți semănăm.\n"
}