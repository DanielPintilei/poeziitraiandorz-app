{
"t" : "Isuse Doamne, pentru mine",
"d" : "",
"s" : "Isuse Doamne, pentru mine\nbăuși al morții-amar venin\nca eu acum crezînd în Tine\niertat să fiu, iertat deplin.\n\nPrin moartea Ta trăiesc Isuse\npe veci scăpat de orice chin\nfiindcă Tu mi-ai dus osînda\neu sînt iertat, iertat deplin.\n\nIubirea Ta și Adevărul\nîmi toarnă inimii alin\nprin dulcea pace-a-ncredințării\nc-am fost iertat, iertat deplin.\n\nCe dulce și ușoară-i crucea\ncînd azi de bucurie plin\ntrăiesc și umblu prin credința\nc-am fost iertat, iertat deplin.\n\nCe dar să-Ți pot aduce oare\nAcolo Sus cînd am să vin\natît de vrednic și de mare\nc-am fost iertat, iertat deplin.\n\nO, n-am să-Ți dau decît un suflet\ncu mult mai alb decît un crin\ntot Cerul va slăvi iertarea\nce-o poți Tu da - și-o dai deplin!\n"
}