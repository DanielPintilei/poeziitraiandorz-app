{
"t" : "Isuse, Mare fără margini",
"d" : "",
"s" : "Isuse, Mare fără margini\nde binecuvîntări și har\numila noastră mulțumire\nîn fața Ta-ngenunche iar.\n\nÎn Tine-avem Răscumpărarea\ndin mîna celui răzvrătit\ncăci pentru-a noastră izbăvire\nViața Tu Ți-ai dăruit.\n\nÎn Tine-avem pe veci Iertarea\nde-al nostru mult și greu păcat\ncă-n dăruirea Ta deplină\ncu-al Crucii Sînge ne-ai spălat.\n\nÎn Tine-avem eternă, Pacea\ncu Tatăl Cel din Veci Slăvit\nfiindcă Dumnezeu prin Tine\nși pentru Tine ne-a primit.\n\nÎn Tine-avem Nădejdea tare\ncă tot ce-avem și vom avea\nva fi spre fericirea noastră\nși binecuvîntarea Ta.\n\nÎn Tine-avea-vom Fericirea\ndeplină și pe veșnicii\nîn Ceruri binecuvîntatei\nși negrăitei bucurii.\n\nÎn Tine orice Dar Isuse\npe veci de veci avem deplin\nmereu mai nou și viu va curge\nizvorul harului divin.\n\nDe-aceea azi cînd încă Doamne\nmai suspinăm pe-a lumii căi\nchemăm cu dor o zi din care\nvom fi ai Tăi, pe veci, ai Tăi.\n"
}