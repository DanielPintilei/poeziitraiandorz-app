{
"t" : "Isuse, cîntecele mele",
"d" : "",
"s" : "Isuse, cîntecele mele\nsînt psalmi duioși crescuți din plîns\nși-s boabe de mărgean din funduri\nde adîncimi de dor nestîns.\n\nȚi le-am cules din noaptea jertfei\nși din viața mea le-am rupt\nca să le-aduc la poala Crucii\nAcelui pentru care lupt.\n\nCu dulcele izvor de lacrimi\nale iubirii le-am udat\ncînd din condei și cînd din suflet\neu rînd pe rînd le-am revărsat.\n\nDar cu atîta drag Isuse\nazi la picioare Ți le-așez\ncînd Tu-mi ești singura Iubire\nși Dor de care însetez.\n\nO, împlinește-mi-le toate\nși fă să lase-n cîți le-ai dus\nlumina, dragostea și pacea\nși mîntuirea Ta Isus.\n"
}