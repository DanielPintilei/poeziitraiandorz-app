{
"t" : "Străină-a fost viața mea",
"d" : "",
"s" : "Străină-a fost viața mea\nși plînsul m-a-nsoțit în ea\na fost o viață de amar\nși de dureri fără hotar.\n\nDar într-o zi am întîlnit\npe Domnul care m-a iubit\neram pe lume singurel\nși reazem am aflat în El.\n\nAtuncea cînd L-am întîlnit\ncăzut eram și biruit\nde greutăți și de amar\nși de dureri fără hotar.\n\nO, cum am înțeles de greu\ncîte-a-ndurat Stăpînul meu\nși-am înțeles ce-a suferit\npăcatul cînd mi-a ispășit.\n\nEu rabd că sînt un păcătos,\ndar pentru ce-a răbdat Hristos?\nși tot eu strig cînd sînt lovit\nEl S-a rugat și răstignit.\n\nEu pe dușmani m-am răzbunat\nEl totdeauna i-a iertat...\nȘi stînd mereu privind la cui\nam plîns la umbra Crucii Lui.\n\nAm plîns mereu pierdut și dus\nla umbra Crucii lui Isus\niar astăzi simt că-s ușurat\nEl m-a primit\nEl m-a iertat...\n"
}