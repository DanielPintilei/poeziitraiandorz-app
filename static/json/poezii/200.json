{
"t" : "Ai necazuri?",
"d" : "",
"s" : "Ai necazuri,\nte apasă greutăți fără de nume,\ncine nu le are astăzi\ntoate-acestea oare-n lume?\nÎnsă dacă vrei,\npovara să nu-ți fie spre pierzare\nvino la Isus,\nEl este ajutor și ușurare!\nHarul Lui cel mare-ți face\na necazului povară\nde-ar fi orișicît de mare,\n- mică, dulce și ușoară!\n\nEști bolnav?...\nîn suferință te topești și te aprinzi,\ncîți nu sînt acuma-n lume\nși cu cît mai suferinzi?\nBoala sufletului însă\ne mai grea ca orice boală\nrari de tot sînt cei ce scapă,\nrari sînt cei ce se mai scoală.\nVrei să scapi de boala asta,\nvrei să afli vindecare?\n- Vino la Isus!\nEl Singur poate, și-ți va da, scăpare!\n\nEști hulit de toți?\n- întruna lumea te disprețuiește,\ncu batjocuri și ocări\npentru Domnul te lovește?\n- Nu te necăji!\nștii glasul Evangheliei ce spune:\nfericiți sînt prigoniții\npentru-a Domnului căi bune.\nRabdă totul într-o clipă,\niar cînd pare grea durerea\nvin-la Domnul,\ncere-I harul!... - El îți va mări puterea!\n\nEști tu mîntuit?\n- Aceasta-i întrebarea cea mai mare,\nai aflat tu Jertfa Crucii\nși-a ei veșnică iertare?\nNici necazul,\nnici prigoana,\nnici durerea,\nnici lovirea\nnu-s nimic cînd ai pe Domnul\nși te-așteaptă răsplătirea!\nMai mult încă:\nchiar în ele simți cereasca bucurie\ncare sufletul ți-l face fericit pe veșnicie!\n"
}