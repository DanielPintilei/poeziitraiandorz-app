{
"t" : "Cînd soarele",
"d" : "",
"s" : "Cînd soarele sărută al zilei alb obraz\nTe chem cu ochii umezi și sufletu-n extaz.\n\nDe-atîția ani cu dorul cu cît Te-a așteptat\nn-a cunoscut iubirea odihnă și-noptat.\n\nN-a cunoscut credința înfrîngere și-ngheț\ncîntarea și iubirea i-au fost tot mai de preț.\n\nN-a cunoscut nădejdea ispite și-ndoieli\npierdută-i și-amintirea trecutelor greșeli.\n\nCi numai dor de Tine talaz după talaz\ncînd luna blînd sărută al serii pal obraz...\n"
}