{
"t" : "Porumbel din stejarii...",
"d" : "",
"s" : "Porumbel... din stejarii depărtați\nfără soț și frate\nsingur, singurel străbați\nzări îndepărtate\narse și pustii și moarte zări îndepărtate.\n\nGlas străin te prigonește\nuli viclean te-alungă\niar din urmă dorul crește\ncalea-i tot mai lungă\nzarea arde, dorul crește, calea-i tot mai lungă.\n\nArzi de sete-n gol de stepe\npieptu-i vîlvătaie\nși noptarea grea începe\naripa să-ți taie\nînnoptarea morții-ncepe aripa să-ți taie.\n\nNicăieri nu-i nici o frunză\nnici o creangă verde\nnici un suflet să pătrunză\ndorul ce te pierde\ncît de mare și fierbinte-i dorul ce te pierde.\n\nUnde-i albul suflet oare\ncare te-nțelege\nunde-i mîna iubitoare\nrănile să-ți lege\nmîna albă, mîna moale, rănile să-ți lege.\n\nCazi... dar sufletul tău suie\nzîmbet alb spre soare\ncătre Țara unde nu e\ndor și depărtare\nunde nu e despărțire, dor și depărtare.\n\nUnde te așteaptă-n cale\nveci de slăvi senine\nȚara dorurilor tale\nporumbel străine\ndorul dorurilor tale, porumbel străine...\n"
}