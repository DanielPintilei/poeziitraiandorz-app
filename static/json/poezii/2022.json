{
"t" : "Isuse, Mire-al vieții mele",
"d" : "",
"s" : "Isuse, Mire-al vieții mele\ndin veșnicii pe veșnicii,\nde-aici de jos din lumea morții\nTe chem mereu, Te chem să vii.\n\nÎn pacea miezului de noapte\ncu-nfiorat și lung suspin\nTe chem cu dor, Te chem pe Nume\nPreabunul meu Isuse, vin’...\n\nÎn revărsat se zori cînd cerul\nlumină prinde-n Răsărit\nîn dorul revederii Tale\nTe chem și plîng Isus Iubit.\n\nÎn miez de zi cînd toți aleargă\na lumii treburi spre-a-mplini\neu stau cu dor privind spre Tine\no, de-ai veni, o de-ai veni!...\n\nIar seara cînd lumina fuge\nspre depărtări de zării pustii\nLuceafărul vieții mele\nTe-aștept mereu, aștept să vii.\n\nCu candela iubirii-aprinsă\nde-atîția ani Te-aștept în prag\no vino clipă mai devreme\nTe chem, o vino Mire Drag.\n"
}