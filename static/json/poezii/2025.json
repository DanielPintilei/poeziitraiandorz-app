{
"t" : "Isuse, cînd purtat de patimi",
"d" : "",
"s" : "Isuse, cînd purtat de patimi\npe calea lumii rătăceam\ncînd nici iertarea și nici pacea\nnici dragostea nu-Ți cunoșteam.\n\nMi-au spus-o mulți în multe feluri\ncît ești de Bun și plin de har,\ncă fericirea Ta și pacea\nși bucuria n-au hotar.\n\nC-a Ta iubire n-are margini\nnici început și nici sfîrșit\ncă nimeni și nimic ca Tine\nnu-i vrednic a mai fi iubit.\n\nCă Frumusețea Ta întrece\na-nchipuirii orice zări\ncă ești Izvor de nesecate\nși veșnic noi înviorări...\n\nMi-au spus atîți și-atît Isuse\nde tot ce-n Tine pot afla\ncînd inima pe veșnicie\nîntreagă Ție voi preda...\n\n- Dar astăzi cînd mă scald în harul\nși-n slava care mi-ai adus\nIsuse, nici a mia parte\ndin cît simt eu, ei nu mi-au spus!\n"
}