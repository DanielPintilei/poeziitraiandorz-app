{
"t" : "Al Tău Nume",
"d" : "",
"s" : "Al Tău Nume nu-i nici unul\ndintre cîte se rostesc\nsau se pot rosti - oricare\nar fi-n graiul omenesc.\n\nTu - sau noi, Ți-am dat un Nume\nsă putem cumva vorbi\ndespre Tine, care, altfel\nn-am știut cum Te numi.\n\nDar adevăratu-Ți Nume\ne-ntr-un fel în care nu-s\npoate nici în Cer cuvinte\nca să poată-așa fi spus.\n\nNoi, cu graiul, cu condeiul\nsau cu tot ce-am mai avea\nniciodată-al Tău Sfînt Nume\na-L cuprinde n-am putea.\n\nNumai inima, în clipa\nde extaz, de har, de rai\nbănuiește doar frumsețea\nNumelui pe care-L ai.\n\nSlavă-Acestui Nume Tainic\nMinunat și Sfînt și Nalt\ncare-o să-L cîntăm cum este\ndoar cu graiul celălalt.\n"
}