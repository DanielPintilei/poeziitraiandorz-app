{
"t" : "Copii ai mulțumirii",
"d" : "",
"s" : "Copii ai mulțumirii, popor de biruință\ncît datorați voi oare azi Domnului, o știți?\n- ce multă mulțumire și ce recunoștință\ncă-n fața Lui de-atîtea ați fost învredniciți!\n\nCopii dragi ai credinței, popor de biruință\nsînteți puțini și umili? - fiți tari și-ncrezători!\n- Voi nu pe altă cale, ci numai prin credință\nputea-veți pîn-la capăt să fiți biruitori!\n\nCopii ai rugăciunii, popor de biruință\nsupuși fiți ca și Domnul și blînzi ca niște miei\nslăvită-i rugăciunea făcută-n umilință\nputernică-i aceasta! - voi fiți copii ai ei!\n\nCopii ai mărturiei, popor de biruință,\nvoi numai cît vesti-veți pe Domnul, veți trăi\nși veți pieri în clipa cînd slaba nevoință\ns-ar rușina, sau teme de El a mai trăi.\n\nCopii ai înfrățirii, popor de biruință\nuniți-vă-ntr-un suflet, o inimă avînd,\nsă-L așteptați pe Domnul și-a Lui făgăduință\ncăci doar atunci stați bine,\ncînd sînteți într-un gînd!\n"
}