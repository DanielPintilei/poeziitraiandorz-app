{
"t" : "O crește-mi iubirea",
"d" : "",
"s" : "O crește-mi iubirea în inima mea\nIsuse, Isuse, mereu Te-aș ruga\nîmi umple cu harul pe care-l aștept\nși ochii și graiul și inima-n piept.\n\nO crește-mi iubirea Isuse Iubit\nsă fiu de-a ei haruri deplin copleșit\nrevarsă-mi-o-n suflet cu val după val\nca rîul ce crește de dă peste mal.\n\nO crește-mi iubirea Iubite Isus\nîn starea și-n locul în care m-ai pus\nsă port pretutindeni belșugu-i de har\nși-a ei revărsare să n-aibă hotar.\n\nO crește-mi iubirea cu rodu-i sfințit\nchiar numai cu ură de-aș fi răsplătit\nsă nu pot Isuse trăi fără ea\n- o crește-mi iubirea în inima mea.\n"
}