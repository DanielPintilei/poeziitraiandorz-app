{
"t" : "Ne-ai cercetat",
"d" : "",
"s" : "Ne-ai cercetat din nou Isuse,\nla noi iubirea Te-a trimes\nși ne-ai vorbit în graiul nostru\n- noi însă nu Te-am înțeles.\n\nUmblat-ai printre noi aievea\nși nouă-ntreg Te-ai dăruit\nnoi am primit pe-atîția alții\n- Tu ești și astăzi neprimit!\n\nAi vrut de-atîtea ori, sub aripi\nsă-Ți strîngi poporu-mprăștiat,\ndar noi n-am vrut - iar astăzi alții\nal nostru drept l-au cîștigat!\n\nȘi nici nu vrem să înțelegem\ncă sîntem un popor înfrînt\ncă-n loc să moștenim Canaanul\numblăm pe-un trist, vrăjmaș, pămînt.\n\nIsuse, așteptat Mesia,\nîndură-Te din nou de noi\ndeschide inimile noastre\nmăcar în ceasul de apoi.\nȘi-adu și-n sufletele noastre\nal mîntuirii răsărit\nfăcînd și bucuria noastră\nsă n-aibă margini, nici sfîrșit!\n"
}