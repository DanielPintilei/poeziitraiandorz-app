{
"t" : "Ce dulce-mi sună",
"d" : "",
"s" : "Ce dulce-mi sună Scumpu-Ți Nume\ncînd Ți-L șoptesc sau Ți-L ascult\ncu cît L-aud mai mult Isuse\naș vrea mai mult și tot mai mult.\n\nÎmi pare într-a Slavei stele\nLuceafăr unic luminos\ndin Ceru-ntreg mărgăritarul\ncel mai de preț și mai frumos.\n\nDin sfînta Raiului grădină\ncel mai curat și dulce Crin\npe Cerul Veșniciei veșnic\nEl Unic Soarele Divin.\n\nFiorul Lui mi-ncîntă-auzul\nalintător și fermecat\nca dintr-o muzică cerească\nacordul cel mai minunat.\n\n... Ce dulce-mi sună Scumpu-Ți Nume\nși cînd Îl spun și cînd L-ascult\ncu cît Îl cînt mai mult Isuse\nL-aș vrea mai mult și tot mai mult.\n"
}