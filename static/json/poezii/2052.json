{
"t" : "Cînd Tu ești lîngă mine",
"d" : "",
"s" : "Cînd Tu ești lîngă mine\nIsuse Prieten Drag\ncînd Tu ești lîngă mine\nuit chinuri și suspine\nuit tot ce mă mai ține\nși mii de căi spre Tine\ncu dragoste m-atrag.\n\nCînd Mîna-Ți mă-nconjoară\nși-aud doritu-Ți glas\ncînd Mîna-Ți mă-nconjoară\nuit jalea ce doboară\nuit groaza ce-nfioară,\nlumina mă-mpresoară\nși-n voia Ta mă las.\n\nCînd Tu ești lîngă mine\nașa-s de fericit...\ncînd Tu ești lîngă mine\nmi-s zările senine\nmi-s gîndurile pline\nși aflu-n tot ce-mi vine\nun har desăvîrșit.\n\nRămîi mereu cu mine\nIsuse Prieten Drag\nrămîi mereu cu mine\ncă nu-i nimic s-aline\nfurtunile haine\nca șoaptele-Ți divine\nspre mine cînd se-atrag.\n"
}