{
"t" : "Mi-e inima adesea",
"d" : "",
"s" : "Mi-e inima adesea un frămîntat pămînt\nlipsită de-orice fraged și dulce simțămînt.\n\nȘi mintea mi-e adesea un sterp și-ntins pustiu\nde parcă nici o urmă de bine nu mai știu.\n\nÎn clipele acestea nimic din tot ce-aș vrea\neu nu mai am Isuse s-aduc în fața Ta.\n\nNici calda rugăciune, nici limpedele gînd\nnici dulcea-nflăcărare a dragostei arzînd.\n\nDoar în adîncul tainic al sufletului meu\niubirea Ta rămîne statornică mereu.\n\nȘi-n clipa cînd spre Tine din nou pot să privesc\nîntreaga mea ființă Îți strigă: Te iubesc!\n"
}