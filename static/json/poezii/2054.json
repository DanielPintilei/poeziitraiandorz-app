{
"t" : "Ierusalim, cetatea mea",
"d" : "",
"s" : "Ierusalim, cetatea mea\ntot sufletu-mi suspină:\ncînd oare, cînd te voi vedea,\ncînd oare-n tine voi intra\nsă cînt în mîntuirea ta\npe marea cristalină?\n\nIerusalim, sfînt dor nestins\nca dulce va fi-n tine\ncînd lungul zbucium va fi-nvins\ncînd Țelul drag va fi atins\niar plînsul șters, uitat și stins\nși zările senine.\n\nO, Rai cu ziduri de topaz\niubirea mea te cheamă\ncu rugăciunile-n extaz,\ncu rîu de lacrimi pe obraz,\ncu dorul să te vadă az’\nstrigîndu-ți: ia-mă, ia-mă!\n\nO, pîn-atunci Ierusalim\ntrimite-ne din tine\narvuna harului sublim\npe care-l cerem și dorim\nbiruitori să moștenim\ncomorile-ți divine.\n"
}