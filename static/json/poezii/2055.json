{
"t" : "Un mugur",
"d" : "",
"s" : "Un mugur s-a-ntîlnit c-o rază\nși-nfiorați au tresărit\ndin sfînta lor îmbrățișare\no dulce floare-a răsărit...\n\n- Tot astfel cînd Isuse Dulce\nsărmanu-mi suflet Te-a aflat,\nîn setea lui de-o veșnicie\ncu-atîta dor Te-a-mbrățișat.\n\nȘi-n sfînta hotărîrii clipă\nde Tine-ntreg s-a alipit\ntopindu-și vechea lui ființă\nîn noul rod nemaitrăit.\n\nTe rog Isuse tot mai dulce\nmă fă la Sînul Tău să pier\nca să-Ți rămînă-n brațe numai\nun rod de aur pentru Cer.\n"
}