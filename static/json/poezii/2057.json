{
"t" : "Aș vrea din ochi...",
"d" : "",
"s" : "Aș vrea din ochi, din glas, din lacrimi,\ndin rugăciune și din cînt\ndin tot ce simt să-Ți spun Isuse\nca nimeni încă - un cuvînt.\n\nDar un cuvînt să poată-ncape\ncît cred, cît simt și cît doresc\nîn felu-n care numai Ție\naș vrea să-l strig... și să-l șoptesc.\n\nÎn el fiorii-a mii de lacrimi\nși rugăciuni aș vrea s-adun\na mii de imnuri de iubire\nși-a mii de împăcări să spun.\n\nCăldura soarelui întreagă\nmireasma lumilor de flori\nai fericirilor de veacuri\nnenumărați și sfinți fiori.\n\nȘi cu întreaga lor putere\nsă pot să strig și să șoptesc\nașa cum doar odată numai\nun suflet poate: Te iubesc!\n"
}