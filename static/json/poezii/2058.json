{
"t" : "Gem inimi",
"d" : "",
"s" : "Gem inimi sub adîncă apăsare\npovara grea de-abia o mai purtăm\nadu-ne Tu dorita ușurare\nascultă-ne Isuse Te rugăm.\n\nÎn ceas amar copiii Tăi suspină\ncu lacrimi zilnic pîinea ne-o udăm\nadu-ne-un loc și-o clipă de hodină\nascultă-ne Isuse Te rugăm.\n\nDe-atîția ani cu valuri de durere\nși munți de sfîșieri din greu luptăm\nadune-o zi de-alin și mîngîiere\nascultă-ne Isuse Te rugăm.\n\nDe-atîta timp de lungă despărțire\nîmprăștiați tînjim și însetăm\nah, adă Tu dorita întîlnire\nascultă-ne Isuse Te rugăm.\n\nAscultă-ne și ține Doamne seamă\nde-atîtea mii de lacrimi ce vărsăm\ncînd chinuri lungi și jertfa grea Te cheamă\nascultă-ne Isuse Te rugăm.\n"
}