{
"t" : "Un imn de lumină",
"d" : "",
"s" : "Un imn de lumină îmi cîntă-n priviri\ncînd ruga iubirii Isuse Ți-o-nchin\ncînd sufletu-n pragul cereștii trăiri\nmi-l adapi din Izvorul Divin.\n\nÎn imnul acesta înalt și slăvit\ne tot ce-am în mine mai cald și curat\ndin lacrimi, din doruri, din crini e-mpletit\nși-aș dori să Ți-l cînt necurmat.\n\nDar nici graiul, nici gîndul nu-l pot încăpea\ncînd vreau să-l rostesc n-am cuvînt\nașa cum îl cînt nu-i în inima mea\nși așa cum e, nu pot să-l cînt.\n\nAscultă Isuse în inima mea\nal dragostei imn minunat\ncă nu-i rugăciune să-l poată cînta\nprecum este în ea necîntat.\n"
}