{
"t" : "Plînge-n inimi",
"d" : "",
"s" : "Plînge-n inimi sfîșierea\ndupă Cel demult Dorit\ndepărtare, depărtare\nunde-i oare-al tău sfîrșit?\n\nTot mai greu ridică munții\nnou hotar după hotar,\nîntîlnire, întîlnire\noare cînd veni-vei iar?\n\nNi s-a spus: puțină vreme\nși veacuri s-au împlinit\nîntristare, întristare\nunde-i oare-al tău sfîrșit?\n\nNu cîrtim nici unul Doamne\ndar Tu știi cît e de greu\nașteptarea, așteptarea\nsă ne chinuie mereu.\n\nUnde-i oare izbăvirea\nunde-i a odihnei zi\nmîngîiere, mîngîiere\noare cînd te vom găsi?\n\nCît preț ne-ai cerut, ce lacrimi\ncîte jertfe, cît suspin...\nmîntuire, mîntuire\nvino, te-am plătit din plin!\n"
}