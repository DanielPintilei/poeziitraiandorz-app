{
"t" : "Spre lumile Luminii",
"d" : "",
"s" : "Spre lumile Luminii aripile-am întins\nîndrăgostit de-al Slavei nemărginit Cuprins.\n\nM-am ridicat pe scara nălțimilor de har\nspre Taina fără moarte și fără de hotar.\n\n- Pe ce tărîm de soare și rai am poposit\nde mi-a rămas tot lutul la pragul lui slăvit?\n\nCe Taină mă atrage de nu pot s-o-nțeleg\ndar nalță și sfințește adîncul meu întreg.\n\nCe soare mă-nfășoară de nu pot să-l privesc\ndar și cîntări și lacrimi la fel mă copleșesc.\n\nCe-s valurile care mă țin și mă atrag\ncu teamă și iubire, cu tremur și cu drag?\n\n- M-am avîntat... și-n Marea Luminii m-am cuprins\niar cînd a ei seninuri deasupra-mi s-au întins\n\nSimțit-am fericirea fiorului nespus\ncă sînt pe veci un picur din Marea Ta Isus.\n"
}