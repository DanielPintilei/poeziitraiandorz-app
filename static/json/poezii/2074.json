{
"t" : "Am trecut",
"d" : "",
"s" : "Am trecut de cel din urmă\nvîrf ce ne desparte\nși de-abia te văd în vale\nțară de departe\nunde-am cunoscut Lumina\nțară de departe.\n\nAm avut în tine-atîta\ndor și împlinire\nlupte, suferinți și lacrimi\nhar și fericire\ncît nu poate graiul spune\nhar și fericire.\n\nAm avut vrăjmași prin tine\nrăul să-mi urzească\nși-am avut atîția prieteni\ndragi să mă iubească\nfrați adevărați și prieteni\ndragi să mă iubească.\n\nO, pămîntule pe care\nam trăit o viață\nazi te las, rămîi în urmă\ntot mai mic prin ceață\ntot mai jos și mai departe\nși mai mic în ceață.\n\nEu mă duc spre Țara Sfîntă\nSus, mai sus de stele\nunde-I Domnul meu, Comoara\nmîntuirii mele\nBucuria și Comoara\nmîntuirii mele.\n\nFața ta îndurerată\nn-o voi mai privi-o\nlume, suferință, teamă,\nplînsule, adio\nde-azi vom fi pe veșnicie\ndespărțiți, adio!\n"
}