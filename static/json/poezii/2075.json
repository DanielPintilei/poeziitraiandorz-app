{
"t" : "Cît ai Tu mai mult!",
"d" : "",
"s" : "Cît ai Tu mai mult ca alții\nSfînt și Veșnic Mire\ncît mai scumpă decît toate\neste-a Ta iubire\nmai de preț ca lumea-ntreagă\ndulcea Ta iubire.\n\nGlasul Tău cel sfînt îmi pare\ncel mai drag din lume\nNumele iubirii Tale-i\ncel mai dulce Nume\nFericit și-Ales și Veșnic\nCel mai Dulce Nume.\n\nNecuprinsa Ta iubire\ninima mi-o leagă\nde-aș rămîne lîngă Tine\nveșnicia-ntreagă\nîn genunchi s-ascult Cuvîntu-Ți\nveșnicia-ntreagă.\n\nFrumusețea Ta Isuse\nn-are-asemănare\ncine-ar fi să poată spune\ncît de drag mi-ești oare?\ncare cîntec, care lacrimi\npot a spune oare?\n\nDintre mii de-aleși Făptura\npot a Ți-o alege\nGlasul Tău din mii de glasuri\npot a-L înțelege\ncîntă-ntreaga mea ființă\ncînd Ți-L înțelege.\n\nCît ai Tu mai mult ca alții\n- slavă veșnic Ție\nlîngă Tine-i totul numai\nimn de bucurie\nveșnicia, lîngă Tine-i\nimn de bucurie.\n"
}