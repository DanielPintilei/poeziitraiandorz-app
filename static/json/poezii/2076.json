{
"t" : "Cel din urmă cîntec",
"d" : "",
"s" : "În lume, cel din urmă cîntec\nde-acuma-n glasul meu s-a stins\ncu cel din urmă lanț ce-mi cade,\ncu cel din urmă val învins...\n\n- Isuse, dar din tot avutul,\ndin al iubirii foc întreg,\ndin a vieții-ntreagă jertfă\nun singur imn doresc s-aleg.\n\nIar imnul închegat din toate\naceste unice comori\nsă-Ți fie Numele - mai dulce\nmai nou de nesfîrșite ori.\n\nSă-l trec întinderilor zării\nși vremii spre Nemărginit\niar corul veacurilor toate\nsă-L cînte-n veci desăvîrșit.\n"
}