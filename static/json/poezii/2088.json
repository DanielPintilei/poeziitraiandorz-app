{
"t" : "Cine oare?",
"d" : "",
"s" : "Cine oare poate ști\ncît Te-aș mai putea privi\npînă ochii mi-aș sfîrși\n- cînd în ceasul fericit\nstau naintea Ta uimit\nrugăciunii dăruit?\n\nCine oare-ar ști cîndva\ncît mai poate inima\ntăinui iubirea Ta?\n- cînd în locul preasfințit\nstau sub Crucea Ta smerit\nrugăciunii dăruit?\n\nCine oare poate ști\nDoamne cît de bine mi-i\nduhului și inimii\n- cînd în stări de negrăit\nstau sub har nebănuit\nrugăciunii dăruit?\n\nCine oare-ar ști cîndva\nce-ai voi - și n-aș urma\nce-ai dori și nu Ți-aș da\n- cînd în ceasul fericit\nstau sub cerul dobîndit\nrugăciunii dăruit!\n"
}