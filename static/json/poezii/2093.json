{
"t" : "Tu știi cum nopți",
"d" : "",
"s" : "Tu știi cum nopți de rugăciune\nla poala Crucii le petrec\nce lupte grele duc prin valuri\nsă nu m-afund, să nu mă-nec.\n\nTu știi ce vînturi mînioase\nmi-ndoaie fruntea la pămînt\nce crîncen lupt și rabd adesea\nsă nu mă las, să fiu înfrînt...\n\nTu știi, dar eu nu știu Isuse\ncît va mai ține noaptea grea\nși-n care clipă marea-Ți milă\nsuspinu-mi va despovăra!\n\nO, de-aș putea să tac și-n pace\ncrezînd, s-aștept ce Tu mi-ai spus\ncu cît mai dulce-ar fi cîntarea\nizbînzii mele-atunci Isus!...\n"
}