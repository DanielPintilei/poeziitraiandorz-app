{
"t" : "Ca o scurgere de ape",
"d" : "",
"s" : "Ca o scurgere de ape\nurma plînsului mi-ascult\nsufletul zdrobit întreabă:\n- voi mai plînge oare mult?\n\nCît mai pustiește încă\nal durerilor tumult,\nsfîșierea lor amară\nva mai ține oare mult?\n\nAni de jertfă și de lupte\nmii de gemete ne-au smult\nvîlvătaia lor cumplită\nva mai arde oare mult?\n\nUriașul rug de jertfe\ncere ne-ncetat, de mult,\nunde-i capătul Isuse,\nne mai cere oare mult?\n\nȘi strigăm de ani spre Tine\nși de ani plîngînd ascult\n- Doamne, pînă vei răspunde\nvoi mai plînge oare mult?\n"
}