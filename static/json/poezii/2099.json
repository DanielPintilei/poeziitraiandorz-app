{
"t" : "După arșița de-o vară",
"d" : "",
"s" : "După arșița de-o vară\nfocul arde codrii-ntregi\nde credeai că-n veci dintr-înșii\nurmă verde n-ai s-alegi.\n\nAstăzi întorcînd prin locul\npustiit atunci de jar\nnoi mlădițe, prin cenușă\nmai puternice răsar.\n\nMai frumoase-s parcă-acolo\nunde-a ars mai mult un loc,\nmîine nici se va cunoaște\nc-a trecut pe-aici un foc...\n\nVia sfîntă peste care\na trecut durerea jar,\nmai puternică-o ridică\nalte revărsări de har.\n\nCăci din scrumul încercării,\ndupă anii-ndurerați\nies nădejdile Lucrării\nfiii ei adevărați.\n\nDumnezeule, grăbește\nodrăslirea mai curînd\npeste cît pustiu tînjește\ndupă focul încă-arzînd.\n"
}