{
"t" : "Cum aș putea?",
"d" : "",
"s" : "Cum aș putea eu oare spune\nce dulce e cîntarea Lui\ncînd pentru harul ei cel unic\npe lume-asemănare nu-i?\n\n... Gîndiți-vă la rugăciunea\ncea mai înaltă pe pămînt,\nla clipa cînd auzul gustă\ncel mai dorit și drag cuvînt,\nla slava cea mai fericită\na celei mai cerești iubiri,\nla cea mai caldă-nvăluire\na îngereștilor priviri,\nla cel mai plin de frumusețe\nde dor și de curaj avînt,\nla clipa ce-o trăiește duhul\ncredinței în extazul sfînt,\nla negrăita-nfiorare\ndin sfîntul Cerului sărut\ncînd Dumnezeu Se face una\ncu gîndul care l-a cerut...\nGîndiți-vă... dar nu pot spune\nnimic din cît aș vrea să spui;\nmai mult, nespus mai mult ca toate\nfrumsețile-i cîntarea Lui.\n\n- Doar seara, stînd pe-un munte singur\nrăpit de-a rugăciunii zări,\npoți bănui ceva din harul\nDumnezeieștii Lui cîntări!\n"
}