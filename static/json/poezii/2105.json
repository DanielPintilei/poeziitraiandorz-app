{
"t" : "Stăpîn și Soț al vieții mele",
"d" : "",
"s" : "Stăpîn și Soț al vieții mele\nComoara și Iubirea mea\nsînt neagră da, dar sînt frumoasă\nBiserică Mireasa Ta.\n\nSînt neagră prin atîtea greșuri\na-celor ce mai cad din har\ndar sînt frumoasă prin căința\nacelor care-ntorc spre har.\n\nSînt neagră prin aceia care\ncu-al lumii duh s-au întinat,\ndar sînt frumoasă prin aceia\nce s-au sfințit cu-adevărat.\n\nSînt neagră pentru lumea asta\ncînd eu nu ei doresc să-i plac,\ndar sînt frumoasă pentru ceruri\nși Tu mă vei iubi în veac.\n\nSînt neagră-n îndoiala celor\nce-nfrînți ispitei s-au supus,\ndar sînt frumoasă-n cei ce luptă\nmergînd biruitori spre Sus.\n\nSînt neagră prin acei fățarnici\nneascultători și dezbinați\ndar sînt frumoasă-n cei statornici\nsmeriți și-ascultători de frați.\n\nSînt neagră-adesea-n ce se vede\ndar sînt frumoasă-n ce-i ascuns\ncînd ruptă de iubirea lumii\nIubirea Ta îmi e de-ajuns.\n"
}