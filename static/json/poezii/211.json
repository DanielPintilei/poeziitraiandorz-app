{
"t" : "Mai este încă har",
"d" : "",
"s" : "Puteți să ne-alungați din casa voastră\nputeți să ne călcați și prin noroi\nchiar și așa oricît de păcătoși ați fi să știți că\nmai este încă har și pentru voi!\n\nPuteți să ne loviți cît mai cu ură,\nputeți să nu vă-nduioșați de noi,\nchiar și așa oricît de păcătoși ați fi să știți că\nmai este încă har și pentru voi!\n\nPuteți să ne luați ce-avem în lume,\nputeți să ne-alungați flămînzi și goi,\nchiar și așa oricît de păcătoși ați fi să știți că\nmai este încă har și pentru voi!\n\nCă mila Domnului e fără margini\nși cît nu sună trîmbița de-apoi\noricît de răi sînteți, să știți, să știți, să știți că ușa\ndeschisă este încă pentru voi!\n\nNoi de-am fi aruncați de voi cu scîrbă\nafară din cetate pe gunoi,\nam fi preafericiți de-am ști că știți măcar prin asta\ncă este încă har și pentru voi!\n\nGoniți-ne, - nu scuturăm nici praful\nvoi ce-ați ales pierzarea de apoi,\nvă spunem însă poate pentru cea din urmă oară:\nmai este încă har și pentru voi!\n\nDar mîine cînd pe veci ne vom desparte\nca-n veci să nu ne mai vedem apoi\namar vă veți aduce-aminte ziua cea de astăzi\nc-a fost odată har și pentru voi!\n"
}