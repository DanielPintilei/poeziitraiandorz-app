{
"t" : "Cum Ți-aș putea cînta Isus",
"d" : "",
"s" : "Cum Ți-aș putea cînta Isus\nIubirea Ta adîncă\no cum, că orișicît am spus\nmai mult rămîne încă.\n\nȘi parcă orișicît mă rog\nmai dulce sete-mi vine\ncu cît alerg, aș alerga\nmai fericit spre Tine.\n\nCu cît vreau duhul să-mi descarc\nde-a dragostei minune\nsimt greutatea ei crescînd\nși-aș vrea... și n-o pot spune.\n\nO, nu doresc decît în Cer\nsă pot cînta odată\nașa frumos cum am simțit\nviața asta toată.\n\nȘi-atunci o lacrimă de drag\nde-Ți va-nflori-n lumină\npe veci aceasta îmi va fi\nrăsplata mea deplină.\n"
}