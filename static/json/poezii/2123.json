{
"t" : "Din strălucirea Ta",
"d" : "",
"s" : "Din strălucirea Ta Isus\nmi-ai dat o mică rază\n- cum să-mi ajungă oare-atît\ncînd sufletu-nsetează?\n\nDin a  iubirii mări de har\nmi-ai dat un strop odată,\ncum să-mi ajungă oare-atît\ncînd viața-mi arde toată?\n\nCum o clipită ar putea\nsă-mi sature pustia,\ncînd golul inimii întreg\nnu-l umple veșnicia?\n\n- Doresc și chem și-aștept s-ajung\nComoara nesfîrșită\nca setea inimii deplin\nsă-mi poată fi-mplinită.\n\nC-aș vrea să nu mă mulțumesc\ncît anii mei vor ține\ncu mai puțin sau cu mai mult\nIsus, decît cu Tine.\n"
}