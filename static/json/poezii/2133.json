{
"t" : "Undeva",
"d" : "",
"s" : "Undeva-ntr-o odăiță lacrimile nu mai curg\nundeva-ntr-o odăiță cineva nu se mai roagă\nnu mai stă-n genunchi și-n taină, nu mai cîntă în amurg\ndragostea cîndva fierbinte, nu-i curată, nici întreagă.\n\nUndeva nu se mai cîntă astăzi psalmii minunați\nundeva sub praf uitată zace Biblia iubită\nîmprejurul unei mese nu se mai adună frați\nla o ușă încuiată stă iubirea neprimită.\n\nCîndva cum curgea aicea caldul lacrimii izvor\ncîndva cum veghea iubirea la fereastra luminată,\ncum sunau de cald și dulce psalmii sfîntului fior,\ncum era această carte de cu drag și mult căutată.\n\nNiciodată n-am crezut c-această ușă va avea zăvor\nnicicînd n-am crezut c-această casă va ajunge mută\nc-o s-ajungă sec de lacrimi al iubirii cald izvor\nfocul stins, calea pustie, vatra rece și tăcută.\n\nO, cum a putut fi harul și de-aicea alungat\nalungați iubiții oaspeți, dragostea îndepărtată\ncurăția pîngărită, legămîntul sfînt călcat?\n- Vinovată odăiță, cum vei arde tu odată!\n"
}