{
"t" : "Îți mulțumim, Îți mulțumim",
"d" : "",
"s" : "Îți mulțumim, Îți mulțumim Isuse\nDumnezeiescul Miel Ispășitor\ncă prin a Tale suferinți nespuse\nne-ai ispășit osînda tuturor.\n\nPe veci de veci Ți-aducem mulțumire\nsub Crucea Ta îngenunchind\nși preamărim cereasca Ta iubire\nce ne-a răscumpărat murind.\n\nO, cum Ți-ai strîns atunci Nemărginirea\nca să încapă-n staulul de oi\ncînd Ți-ai întocmit Dumnezeirea\nca să ne îndumnezeiești pe noi.\n\nTrăind ne-ai dat prin Viața Ta Divină\na-dragostei mîntuitoare legi\nmurind ne-ai dat prin Jertfa Ta deplină\niertare și viață lumii-ntregi.\n\nAici și-n Cer, acum și-n Veșnicie\nrăscumpărații Tăi Îți vor cînta\ncă tot ce-avem Îți datorăm doar Ție\ntot ce-am primit, e prin iubirea Ta.\n"
}