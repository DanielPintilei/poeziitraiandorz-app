{
"t" : "O, dacă tu aveai iubire",
"d" : "",
"s" : "O, dacă tu aveai iubire\natunci cînd trebuia să ai\nce dulce ți-ar fi fost cîntarea\nce fericit eternul rai.\n\nTalazuri de iubire sfîntă\ncu drag te-nconjurau cîndva,\ndar inima ți-a fost de gheață\nși ți-ai închis-o pentru ea.\n\nAzi e tîrziu, tu ești de piatră\nși toate-n jur ți-au împietrit\n- cum poate, vai, s-ajungă-un suflet\ncînd calcă tot ce-i mai sfințit!\n\nSărmane suflet cum vei plînge\ncîndva de-amar tot ce-ai făcut...\n- O, dacă-ai mai avea vreodată\nprilejul care l-ai pierdut!\n"
}