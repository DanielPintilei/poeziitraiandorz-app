{
"t" : "Așa Isuse-aș vrea așa - 2",
"d" : "",
"s" : "Așa Isus, așa Isuse-aș vrea\ncîntarea mea, cîntarea Ta să fie\ndin cînturile lumii-ntregi\ns-o cauți, s-o simți și s-o alegi\nsă-Ți fie gîndul tot în ea\nașa Isus, așa Isuse-aș vrea\ncîntarea mea să fie.\n\nAșa Isus, așa Isuse-aș vrea\nsă-mi fie liniștita rugăciune\nca ascultîndu-mi-o să vezi\nce mulțumire-Ți datorez\nși-adînc recunoștința mea\nașa Isus, așa Isuse-aș vrea\nsmerita-mi rugăciune.\n\nAșa Isus, așa Isuse-aș vrea\ncredința mea statornică să-mi fie\naceeași cum a fost dintîi\nprecum mi-ai spus Tu să rămîi\nsă cresc mereu, dar tot în ea\nașa Isus, așa Isuse-aș vrea\nsă trec în veșnicie.\n\nAșa Isus, așa Isuse-aș vrea\nsă-mi fie-a mea iubire-nflăcărată\nsenină ca un cer senin\nduioasă ca un sfînt alin\nprecum a fost iubirea Ta\nașa Isus, așa Isuse-aș vrea\niubirea mea curată.\n\nAșa Isus, așa Isuse-aș vrea\nnădejdea mea puternică să fie\nca fie lupta cît de grea\nsă cred, s-alerg, să lupt așa\ns-ajung la răsplătirea Ta\nașa Isus, așa Isuse-aș vrea\nnădejdea tot mai vie.\n\nAșa Isus, așa Isuse-aș vrea\nsă-mi fie îndelunga mea răbdare\ncu duhul cald și liniștit\ncu zîmbet blînd și nesilit\ncerească cum a fost a Ta\nașa Isus, așa Isuse-aș vrea\nrăbdarea-mi iertătoare.\n\nAșa Isus, așa Isuse-aș vrea\nsă-mi fie-a mea tăcere liniștită\nca pacea harului divin\nca zarea-ntinsului senin\ncu-nțelepciunea Ta în ea\nașa Isus, așa Isuse-aș vrea\ntăcerea mea sfințită.\n\nAșa Isus, așa Isuse-aș vrea\npe veci în tot să pot să-Ți seamăn Ție\ncu drag să recunoști că sînt\nun strop din Viul Tău Cuvînt\no urmă din trăirea Ta\nașa Isus, așa Isuse-aș vrea\nsă fiu pe veșnicie!\n"
}