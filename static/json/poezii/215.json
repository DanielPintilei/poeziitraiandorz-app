{
"t" : "Cînd te-or covîrși",
"d" : "",
"s" : "Cînd te-or covîrși ispitele ce leagă,\ncînd obosit în lupta cea peste puteri\nvei bea strop cu strop\ndurerea grea și-ntreagă\ncîrtind contra soartei și-atîtor dureri\ntu nu-ți pierde firea,\nmai sînt încă: Credința, Nădejdea și Iubirea.\n\nCînd inima ta de dor n-o să mai poată,\ncînd va veni vîltoarea zilelor de greu,\ncînd nu-ți vei afla odihna de-altădată,\ntu și-atunci aminte să-ți aduci mereu\nde aceea ce-ncălzește\nși trup și duh: Credința, Iubirea și Nădejdea.\n\nCînd vei suferi o pierdere-n viață\nnu plînge niciodată cu amar după ea\nsă știi c-acest drum\nde Domnul pus ți-e-n față\ncereasca-I Voință a făcut așa\n- și-atunci tu-ntărirea\ns-o cauți unde-i Credința, Nădejdea și Iubirea.\n\nCînd nu vei mai putea să învingi durerea\nși vei vărsa șiroaie lacrime fierbinți\nmergînd la moarte chiar să vezi învierea\ncă-i frumoasă viața și în suferinți\ncă nu-i fericire\ndecît unde-i Credință, Nădejde și Iubire.\n"
}