{
"t" : "O, Cerule, o Cer iubit - 2",
"d" : "",
"s" : "O Cerule, o Cerule iubit\nspre naltul tău de strălucire plin\nvin toate gîndurile mele vin\nși rugăciunea mea din ceas senin\nși cea din ceasul greului suspin\no Cerule, o Cerule iubit\nspre tine vin, spre tine vin.\n\nO Cerule, o Cerule iubit\ntot ce-am avut mai drag e-Acolo Sus\nîn tine-I Domnul meu Iubit Isus\nîn tine toți cei dragi ai mei s-au dus\nsă vin și eu curînd mi-e dor nespus\no Cerule, o Cerule iubit\nAcolo Sus, Acolo Sus.\n\nO Cerule, o Cerule iubit\nzdrobită-a fost cîndva credința mea\nnădejdea-nfrîntă la pămînt zăcea\ndoar singură iubirea mai lupta\niar tu-ai făcut să biruiască ea\no Cerule, o Cerule iubit\niubirea mea, iubirea mea.\n\nO Cerule, o Cerule iubit\ncu cei de care-am fost adînc legat\ncu care-am suferit și m-am rugat\ncu care-aceeași luptă m-am luptat\nm-aș vrea odată-n tine-ncununat\no Cerule, o Cerule iubit\nîncununat, încununat.\n\nO Cerule, o Cerule iubit\nși-n ceasul fericit cînd am să vin\ndeschide-ți porțile deplin, deplin\nsă fii întreg senin, senin, senin\nși plin de imnul biruinței plin\no Cerule, o Cerule iubit\ncînd am să vin, cînd am să vin.\n"
}