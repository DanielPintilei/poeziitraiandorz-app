{
"t" : "Frumoasă dragoste dintîi",
"d" : "",
"s" : "Frumoasă dragoste dintîi\nnumai odată ești în viață\ndar cît de scumpă ne rămîi\nfrumoasă dragoste dintîi.\n\nCredință, dar Dumnezeiesc\ndoar una poți să fii pe lume\ncînd toți ai tăi la fel simțesc\ncredință, dar Dumnezeiesc.\n\nNădejde, har neprețuit\ndoar tu ești unica avere\ncînd tot ce-avem s-a nimicit\nnădejde, har neprețuit.\n\nFrumoase fețe-a lui Hristos\ndoar voi dați veșnic strălucire\ncînd stați pe chipul credincios\nfrumoase fețe-a lui Hristos.\n\nIsuse Doamne, Te rugăm\npăstrează-ni-le-n veci curate\nca-n totul noi să-Ți semănăm\nIsuse Doamne Te rugăm.\n"
}