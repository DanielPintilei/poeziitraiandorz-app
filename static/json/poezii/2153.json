{
"t" : "Ce bine-i la limanul...",
"d" : "",
"s" : "Ce bine-i la limanul unde-am ajuns acum\ndupă atîta luptă și lacrimă și drum\ntrecutele naufragii din largul depărtat\ns-au stins rămase-n urmă, demult... și s-au uitat.\n\nCum seamănă de bine limanul liniștit\ncu locul drag de unde sînt de demult pornit!\n\nDă-mi Doamne-odihna dulce dorită de demult\nca unui prunc ce singur, uitat a plîns prea mult\nfă-mi umbră cu aripa alinului Tău blînd\nca unui prunc ce vine din soarele arzînd\nși strînge-mă la Sînu-Ți cu zîmbet fericit\nca mama pe copilul prea-ndelungat dorit.\n"
}