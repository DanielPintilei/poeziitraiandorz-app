{
"t" : "N-am suferit alături",
"d" : "",
"s" : "N-am suferit alături chinul\nrăscumpărării pentru vis\ndeși alăturea gustarăm\nminunile de nedescris!\n\nN-am îndurat alături hula\nAcelui ce-L iubeam la fel\ndeși la fel ne-mpărtășirăm\nde-aceleași bucurii din El!\n\nȘi n-am suit alături crucea\npe drumu-aceluiași calvar,\ndeși alături ne-adăparăm\ndin rîul limpedelui har!\n\n... Azi fața nu-ți mai văd din neguri\nși glasul nu ți-l mai ascult\n- doar parcă văd trei stropi de sînge\npe-o mărămuță de demult.\n"
}