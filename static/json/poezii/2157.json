{
"t" : "Doresc să Te privesc",
"d" : "",
"s" : "Doresc să Te privesc pe Tine de dragul cui au suportat\nîn lume fericiți și viața și moartea mii și mii de sfinți,\nde dragul cui privirea sfîntă a mii de tinere fecioare\ns-au despărțit de tinerețe, de promisiuni și de părinți,\nde dragul cui și rîndunica privind spre ceruri cîntă dulce\nchiar dacă e uscată creanga pe care trebuie să stea,\nde dragul cui stă să-nflorească salcîmii fericiți pe coastă\nchiar dacă-i toamnă și sub brume curînd podoaba va cădea...\n\n... Doresc, dar cînd privesc Isuse, nu știu de lacrimi,\nori de soare\nori de minuni îmi umpli ochii...\n- și nu mai pot nimic vedea.\n"
}