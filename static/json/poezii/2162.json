{
"t" : "Ca fața Dragostei aprinse",
"d" : "",
"s" : "Ca fața Dragostei aprinse\nfă-mi Doamne sufletul din mine,\n- de-ar arde-n flăcări nemaistinse\nașa aș semăna cu Tine!\n\nCa Adevărul Sfînt și tare\nfă-mi vorbele de flăcări pline,\n- arzînd de-o sfîntă-ncredințare\nașa aș semăna cu Tine!\n\nCa Bunătatea nesfîrșită\nfă-mi Doamne-a ochilor lumine,\n- în mila blîndă și simțită\nașa aș semăna cu Tine!\n\nCa stînca pururi nemișcată\ncredința mea pe veci o ține\naceeași, tare și curată\n- așa aș semăna cu Tine!\n\nCa raza candelei curate\nfă-mi rugăciunile senine,\nfierbinți și liniștite toate\n- așa aș semăna cu Tine!\n"
}