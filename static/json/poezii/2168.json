{
"t" : "Cînd sufletul mi-e singur",
"d" : "",
"s" : "Cînd sufletul mi-e singur de grele gînduri plin,\ncînd simt vrăjmașii iarăși că-n urma mea se țin,\ncînd inima se teme și caută sfînt alin\n- Isuse, Scut Puternic, la Sînul Tău revin.\n\nCînd groaza morții trece, cînd ceru-i iar senin,\ncînd pînă-n depărtare cîntări se duc și vin,\ncînd iar e larg hotarul și totul e divin\nIsuse, cu iubire, la Sînul Tău revin.\n\nCînd șarpele mă mușcă, sau scap de-al lui venin,\ncînd cad în vreo ispită, sau trec prin ea senin,\ncînd mă cufund în noapte, sau ies din ea deplin\nIsuse, totdeauna, la Sînul Tău revin.\n"
}