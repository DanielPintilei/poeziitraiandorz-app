{
"t" : "Slăvit fii Tu, al Bucuriei",
"d" : "",
"s" : "Slăvit fii Tu, al Bucuriei\nPreafericit și Sfînt Izvor\nce umpli Cerul și pămîntul\nde-al dragostei etern fior\n- Slăvit fii Tu, al nostru Unic\nși Fericit Mîntuitor.\n\nSlăvit fii Tu de-ntreg pămîntul\nși-ntregul cerurilor cor,\nTu Sărbătoarea nesfîrșită\na Bucuriei tuturor\n- Slăvit fii Tu, al nostru Unic\nși Preaiubit Mîntuitor.\n\nSlăvit fii Tu, de fiecare\nrăscumpărat nemuritor\nTu care-l faci s-ajungă-al Slavei\nși-al Cerului moștenitor\n- Slăvit fii Tu, al nostru Dulce\nși Minunat Mîntuitor.\n\nSlăvit fii Tu de toți nuntașii\ncerești, în vecii Nunții lor\nTu Bucuria cea mai naltă\nși Dorul cel mai arzător\n- Slăvit fii Tu, al nostru Mire\nși Dumnezeu-Mîntuitor!\n"
}