{
"t" : "Isuse, Apa vie",
"d" : "",
"s" : "Isuse, Apa vie\nce orice sete-alini\nce inima ne-o-nvie\nși ochii ni-nsenini\nTu sufletul ni-l saturi\nTu duhul ne-ai noit\n- pe-a lumii mii de laturi\nIsuse, fii slăvit.\n\nSlăvit să fii Tu care\nne faci să nu-nsetăm\nde tot ce lumea are\nci-n veci să Te căutăm\nnesăturați de Tine\nnălțîndu-Ți nesfîrșit\ncîntări tot mai divine\n- Isuse, fii slăvit.\n\nSlăvit să fii Tu, Plata\nVieții de Apoi\nmai mult decît visat-a\noricare dintre noi\nCerească Apă Vie\nîn cor desăvîrșit\nÎți cîntă totul Ție\n- Isuse, fii slăvit!\n"
}