{
"t" : "Slavă veșnică Isuse",
"d" : "",
"s" : "Slavă veșnică Isuse\nVeșnicului Pîinii Har\nce le-ndestulează toate\niertătoare, iar și iar,\ndăruind viață lumii\nfoamei ei ducînd alin\nși-ntregind desăvîrșirea\nMisticului Trup Divin\nVeșnic slavă, veșnic slavă lui Isus\nEl e Pîinea, El e Harul ei nespus.\n\nSlavă veșnică Isuse\nVeșnicului Tainei Har\nce-ndumnezeiește totul\nVin și Pîine și Altar\ndăruindu-Se-n Minunea\nClipei cei’ de nepătruns\nspre aceeași mîntuire\nfiecăruia-ndeajuns\nVeșnic slavă, veșnic slavă lui Isus\nEl e Taina, El e Harul ei nespus.\n\nSlavă veșnică Isuse\nVeșnicului Jertfei Har\ncare ne-a-ndulcit trăirea\nprin al dragostei nectar\nne-a sfințit nevrednicia\nprefăcînd-o-n zbor divin\ncununînd cu Veșnicia\nChipul Lui din noi. Amin.\nVeșnic slavă, veșnic slavă lui Isus\nEl e Jertfa, El e Harul ei nespus.\n"
}