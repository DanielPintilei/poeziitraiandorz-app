{
"t" : "Slăvit fii Tu, slăvit mereu",
"d" : "",
"s" : "Slăvit fii Tu, slăvit mereu\nMîntuitor și Dumnezeu\natît de Viu și Strălucit\ndar ne-nțeles și neprimit\n- Slăvit fii Tu Cel Strălucit\ndar ne-nțeles și neprimit.\n\nSlăvit fii Tu Cel Neascuns\ndar necăutat și nepătruns\natît de bun și de-ndurat\ndar înjosit și lepădat\n- Slăvit fii Tu Cel Îndurat\ndar înjosit și lepădat.\n\nSlăvit fii Tu, din care vin\nizvoarele de har din plin\natît de darnic și plăcut\ndar neiubit și neștiut\n- Slăvit fii Tu Cel Preaplăcut\ndar neiubit și neștiut.\n\nSlăvit fii Tu Cel ce-ai grăit\nCuvînt cum n-am mai auzit\natît de-ales și minunat\ndar neprimit și neurmat\n- Slăvit fii Tu Cel Minunat\ndar neprimit și neurmat.\n\nSlăvit fii Tu Isus Hristos\nde tot ce-i Sus și tot ce-i jos\natît de-adînc și de Sublim,\ncu tot ce-avem, noi Te slăvim\n- Slăvit fii Tu-mpărat Sublim\ncu tot ce-avem, noi Te slăvim.\n"
}