{
"t" : "Mărit fii Tu, Mijlocitorul",
"d" : "",
"s" : "Mărit fii Tu, Mijlocitorul\nCel dintre Dumnezeu și noi\nMărit Isus, - Aducătorul\nși Miezul Legii-Celei-Noi.\n\nMărit fii Tu Cel ce mereu\nne duci pe noi spre Dumnezeu\nși cu-ndurări de-a pururi noi\nne-aduci pe Dumnezeu spre noi.\n\nMărit fii Tu ce-n rugăciune\nai mijlocit să fim sfințiți\nprin Adevăr și prin Minune\nîn veci să fim nedespărțiți.\n\nMărit fii Tu ce prin iubire\nne-ai învățat să biruim,\na Ta nepămîntească Fire\nnăscuți din nou s-o dobîndim.\n\nMărit fii Tu ce prin răbdare\nne-ai înfiat și ne-ai slăvit\nEterna noastră închinare\nMijlocitor-Nemijlocit.\n"
}