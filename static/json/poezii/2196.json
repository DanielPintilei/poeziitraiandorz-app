{
"t" : "Slavă veșnică Iubirii",
"d" : "",
"s" : "Slavă veșnică Iubirii\ncare ne-a răscumpărat\nrînduindu-ne-al sfințirii\ndrum slăvit și-nsîngerat.\n\nSlavă veșnică Iubirii\ncare ne-a iertat deplin\ndăruindu-ne smeririi\nchip Edenic și Divin.\n\nSlavă veșnică Iubirii\nce ne-a-ncredințat privind\nnemurirea răsplătirii\npeste moarte, strălucind.\n\nSlavă veșnică Iubirii\ncare-n suflet ne-a adus\ndin preaplinul dăruirii\naur veșnic pentru Sus.\n\nSlavă veșnică Iubirii\ncare-ntrece orice chin\npreschimbînd al pătimirii\nrug aprins, în far divin.\n\nSlavă veșnică Iubirii\nce-o numim Isus Hristos\n- El ne-a dat Dumnezeirii\nRoadă,\nCîntec\nși Prinos.\n"
}