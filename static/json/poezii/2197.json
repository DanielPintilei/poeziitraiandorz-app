{
"t" : "Nimic nu-ntoarce Doamne",
"d" : "",
"s" : "Nimic nu-ntoarce Doamne așa cum a plecat\n- ori mai cu plină poală\nori mai cu goală vine,\nca ploaia care-ntoarce, cu rodul aplecat;\nsau cu iubirea-nfrîntă, din ușile străine.\n\nNici unul nu-ntoarce Isuse, cum era\nnainte de-ntîlnirea cu Tine-n vreo cărare\n- ori i se iartă vina,\nori crește și mai grea;\n- ori crede spre viață,\nori rîde spre pierzare.\n\nNimic nu-ntoarce iarăși de după Pragul greu\n- din Veșnica Osîndă,\nsau Veșnica Răsplată\nci-avem numai credința spre-a fi cu Dumnezeu\nsau numai necredința, spre-a nu fi niciodată.\n"
}