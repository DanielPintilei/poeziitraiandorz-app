{
"t" : "O, iubire cîntec dulce",
"d" : "",
"s" : "O, iubire cîntec dulce ce răsună peste veci\ntoate-toate trec pe lume, doar tu singură nu treci!\nTu rămîi mereu iubire pacea-n suflete s-o sameni\nși de cea mai scumpă Jertfă\nsă le spui mereu la oameni.\nAl tău cîntec plin de slavă de atîta timp răzbate\nprin pustiul larg al lumii de căderi și de păcate\nși-adierea ta cea dulce\npretutindenea sub stele\nduce-n chinuri mîngîierea,\nduce-alin în clipe grele.\n\nNici un cîntec nu-i vreodată să răsune-așa de dulce\nca cereasca armonie ce e-n Jertfa de pe Cruce\ncăci cuprinde tot adîncul fericirii noastre-ntrege\na-nțelege ce sublim e\nși ce trist, a nu-nțelege...\nTu rămîi în veac iubire ca s-arați la fiii lumii\nce preț mare pentru dînșii a plătit Stăpînul lumii\nsă le-arați ce suferință și ce moarte-ngrozitoare\na putut Hristos să-ndure\npentru-a lor răscumpărare.\n\nLume, oare cînd vedea-vei\ncă păcatul tău te poartă\ndepărtată de Golgota,\ntot mai jos spre Marea Moartă?\n\nCînd vedea-vei tu că drumul ce spre fericire duce\neste-acela ce-n lumină te apropie de Cruce?\nAcolo la poala Crucii, cînd vei înțelege oare\ncă-i Izvorul fericirii unice aici sub soare?\nCă nu-i nici o altă cale spre-o viață fericită\npașnică, plăcută, dreaptă,\nsfîntă și desăvîrșită\nspre-nfățișarea mult dorită,\nspre-a luminii dulci izvoare, - \ndecît Calea ce din Jertfa lui Isus Hristos răsare?\n\nOameni, vreți voi fericirea,\nvreți voi pacea și-ndurarea,\nvreți voi alte stări din care să vă vină ușurarea,\nvreți voi să v-aflați odihna sufletelor zbuciumate,\nvreți lumina pentru cerul vieții voastre-ntunecate,\nvreți dreptate în umblarea și-n trăirea laolaltă,\nAdevărul să v-aducă strălucirea lui înaltă?...\n\n- O, atuncea,\nîn iubire este unica salvare!\nÎn iubirea care-n Cruce și-are-a ei adînci izvoare!\nNumai ea e-n stare-a-frînge răul care vă doboară\nca un soare nou\nși-n inimi\nși-n dorinți\nsă vă răsară!\n"
}