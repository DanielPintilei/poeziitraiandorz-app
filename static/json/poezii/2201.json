{
"t" : "Nu va fi belșug de-a pururi",
"d" : "",
"s" : "Nu va fi belșug de-a pururi\nnici tot mesele-ncărcate\nvor veni și ani de lipsuri\nși de căi întunecate.\n\nCe-i face-n suferință\ndacă-astăzi nu-ți aduni\nrăbdare, prin credință\nși har, prin rugăciuni?\n\nNu vor fi mereu părinții\nsă-ți muncească și să-ți strîngă\nvine-o zi ca-n casa goală\nsinguri ochii tăi să plîngă.\n\nNu va fi tot libertate\ntot senin și sărbătoare\nvor veni și zile aspre\ncu furtuni și cu-ncercare.\n\nNu vor fi mereu tot alții\nca să-ți poarte grija-n toate\nîn curînd vei geme singur\nsub întreaga-ți greutate.\n\nNu veți fi tot împreună\ncu mulțimi și cu cîntare\nvin și despărțiri pe lume\nsînt și pribegiri amare.\n\nNu vei fi mereu tot tînăr\nnici tot sănătos și bine,\n- ce vei face-atuncea dacă\nn-ai pe Dumnezeu cu tine?\n"
}