{
"t" : "O, Milostiv Samaritean",
"d" : "",
"s" : "O, Milostiv Samaritean,\n- nu Tu-ai fost gol\nnici Tu sărman\nca noi cu-un dar să-Ți fi-ajutat\nci noi am fost\nși Tu ne-ai dat.\n\nNu Tu-ai fost bolnav și-nchis\nîn al durerilor abis\nca noi să-Ți dăm vreun dar bogat\nci noi am fost\nși Tu ne-ai dat.\n\nNu Tu ai fost străin, flămînd\nși însetat și tremurînd\nca noi să-Ți dăm veșmînt curat\nci noi am fost\nși Tu ne-ai dat.\n\nNu Tu erai,\nnu Tu Isus\ncăzut adînc și-n chin nespus\nca noi să Te salvăm de jos\nci noi eram\nși Tu ne-ai scos.\n"
}