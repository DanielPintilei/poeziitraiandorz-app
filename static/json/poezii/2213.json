{
"t" : "O, iată vin grăbiții",
"d" : "",
"s" : "O, iată vin grăbiții Venirii vestitori\nn-ajung să plece unii - și-s alții următori.\n\nTu nu-nțelegi,\ntu nu te-ndrepți,\ntu nu te temi,\n- tu ce aștepți?\n\nO, iată vin în valuri cumplite-nștiințări\nîn chipul lor e groază, în graiul lor chemări.\n\nO, iată vine noaptea și moartea și cu ea\ncumplită, Judecata cea veșnică și grea.\n\nO, iată vine Domnul, curînd ai să-L privești\ntu suflet drag, de-acestea nici azi nu te-ngrozești?\n\nDar ce-aștepți să-ți aducă urgiile ce vin\ncînd orice amînare e-o cupă de venin?\n"
}