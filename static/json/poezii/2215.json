{
"t" : "Suflete, fără credință!...",
"d" : "",
"s" : "Suflete, fără credință\nroabe duhului ateu,\ncine-o să vă mîntuiască\ndacă n-aveți Dumnezeu?\n\nCînd priviți spre munți, ori ape,\nori spre cer, un curcubeu,\ncui vă revărsați uimirea\ndacă n-aveți Dumnezeu?\n\nCînd o să strigați din chinuri\ndisperați gemînd mereu\ncine oare-o să v-audă\ndacă n-aveți Dumnezeu?\n\nCînd cărarea vă va trece\nprin abisul morții greu\ncine-o să vă dea lumină\ndacă n-aveți Dumnezeu?\n\nCînd pîndi-va neagră spaima\nsă vă-nghită ca un leu\nunde-o să căutați scăparea\ndacă n-aveți Dumnezeu?\n\nCînd vă va cuprinde focul\niadului etern și greu\nce veți face, ce veți face\ndacă n-aveți Dumnezeu?\n"
}