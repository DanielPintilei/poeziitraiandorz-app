{
"t" : "Cînd n-am putut",
"d" : "",
"s" : "Cînd n-am putut învinge dușmanul prea hain\nam stat în fața morții, eroic și senin.\n\nCînd n-am putut să-ntîmpin destinul, fericit,\nrăbdînd, am vrut tot greul să-l port neocolit.\n\nCînd n-am putut să umblu cîntînd după Hristos\nI-am mers plîngînd pe urme, dar n-am fugit fricos.\n\nCînd n-am avut mulțime să merg înflăcărat\nI-am mers cu crucea singur, dar nu m-am lepădat.\n\nCînd n-am văzut nainte decît o noapte grea\nam acceptat-o umil, așa cum va fi ea.\n\nDe cînd am fost aproape, mai Dincolo, trecut,\ncunosc că-n Marea Clipă, nimic n-ai de cerut.\n\nCînd pînă-n fața Morții i-ai dat ce-a fost al ei,\nslăvită-I Învierea cu care ți-o închei.\n"
}