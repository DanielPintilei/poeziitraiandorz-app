{
"t" : "Dați drumul celor prinși",
"d" : "",
"s" : "Dați drumul celor prinși, că nu-i\nmai mare har pe lume\nca libertatea orișicui\nîn Sfîntul Crucii Nume.\n\nDesfaceți pe cei prinși în laț\nde pofte blestemate\ncă-i vai de cei ce mor lăsați\nîn veșnice păcate.\n\nDeschideți ușile spre har\nla toți cei robi uitării\ncă nu-i în veci mai mare dar\nca clipa liberării.\n\nDesfaceți lanțuri și cătuși\nzăvoare și lăcate,\ntoți cei robiți să fie-aduși\nla Sfînta Libertate.\n\nLa Libertatea ce Hristos\nEl Singur o aduce\ncînd liberatul păcătos\ndevine sfînt prin Cruce.\n\nIar voi toți cei ce preamăriți\nSuprema Libertate\nrămîneți robi pe veci sfințiți\nai Dragostei curate.\n"
}