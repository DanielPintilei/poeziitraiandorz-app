{
"t" : "La căsuța unde-i",
"d" : "- colind -",
"s" : "La căsuța unde-i neaua pînă-n tindă\nvine Fiul Dulce Singur și colindă:\n\nLerui-i Doamne ler\nEu cu drag din Cer\nvin pe orice ger\nlîngă cel stingher\n- lerui-i Doamne ler...\n\nLîngă geamul unde lampa nu s-aprinde\nvine Fiul Dulce Singur să colinde:\n\nLîngă ușa unde nimeni nu oprește\nvine Fiul Dulce Singur și grăiește:\n\nLîngă vatra rece unde nu-i o rază\nvine Fiul Dulce Singur și S-așează.\n\nLîngă plînsul singur fără liniștire\nvine Fiul Dulce șoaptă de iubire.\n\nLîngă dorul singur, fără sărbătoare\nvine Fiul Dulce har și-mbrățișare.\n\n"
}