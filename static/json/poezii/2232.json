{
"t" : "Va trebui să mori curînd",
"d" : "",
"s" : "Va trebui să mori curînd\nsă-ți vezi sfîrșitul tremurînd\nsă-L întîlnești pe Dumnezeu\nsă-I dai răspunsul cel mai greu.\n\nVa trebui, va trebui\noricît n-ai vrea și n-ai dori...\n- Dar vino astăzi la Hristos\nsă dai atunci răspuns frumos.\n\nVa trebui curînd să mori\narzînd pe gheață și-n sudori\nsă te desparți de tot ce ai\nși cel mai greu răspuns să-l dai.\n\nVa trebui să vezi curînd\ncumplita moarte, suspinînd\nși-n fața negrei Porți ajuns\nsă dai cel mai cu greu răspuns.\n\nVa trebui să-L întîlnești\npe-Acela ce-L tăgăduiești\npe-nfricoșatul Dumnezeu\nsă-I dai răspunsul cel mai greu.\n\nVa trebui să mergi împins\nîn locul cel de foc încins\nla Judecată gol să stai\nși cel mai greu răspuns să dai.\n\nVa trebui, va trebui\nca să răspunzi ce n-ai dori\nși-n veci vei plînge dureros\ncă nu vii astăzi la Hristos.\n"
}