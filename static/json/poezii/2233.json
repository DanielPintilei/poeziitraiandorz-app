{
"t" : "Curînd va trebui",
"d" : "",
"s" : "Curînd va trebui să vezi\ntot ce nu vrei acum să crezi:\n- că moartea nu e un Sfîrșit\nci-un Început nemărginit.\n\nȘi ce ușor și ce ușor\nputeai avea Mîntuitor\nși ce frumos și ce frumos\nputeai fi-n veci lîngă Hristos.\n\nCurînd va trebui răspuns\nde tot ce crezi acum ascuns\nde tot trecutul dezgolit\nce-ți va striga nepotolit.\n\nCurînd va trebui gustat\nveninul negrului păcat\nși vei vedea cît e de-amar\nnestinsul conștiinței jar.\n\nFiințele ce le-ai ucis\nte vor împinge spre abis\nsfințenia ce-ai pîngărit\nîți va fi focul nesfîrșit.\n\nVa trebui plătit din greu\ntot ce-ai lovit în Dumnezeu\nnevinovații schingiuiți\nîți vor fi viermii neadormiți.\n\nCurînd va trebui, curînd\nsă tot plătești în veci gemînd\n- și cît te-a tot chemat mereu\ndar L-ai respins, pe Dumnezeu...\n"
}