{
"t" : "O, binecuvîntează-i Doamne",
"d" : "",
"s" : "O, binecuvîntează-i Doamne\ncu tot ce are Dumnezeu\npe-acei prin care-a noastră viață\nne-o binecuvîntezi mereu.\n\nDe bucurie umple-i Doamne\npe minunații Tăi copii\nprin care inimilor noastre\nle dai atîtea bucurii.\n\nO veșnică iubire Doamne\nle dăruiește fericit\nacelor neuitate inimi\nce ne iubesc nedespărțit.\n\nUn cîntec fericit fă Doamne\nși-o dragoste de veșnic Rai\nviața celor dragi prin care\natîtea noi cîntări ne dai.\n\nDe strălucire umple Doamne\ntot sufletul acelor frați\nprin care ne împarți lumina\nși calea Cerului ne-arați.\n\nÎn veci rămîi statornic Doamne\nși-n dulce legămînt rămîi\ncu toți cei ce-au rămas statornici\nîn legămîntul cel dintîi.\n"
}