{
"t" : "Nu vă uscați curate lacrimi",
"d" : "",
"s" : "Nu vă uscați curate lacrimi\na-alipirii de Hristos\noricît v-ar fi de aspru vîntul\nși gerul cît de nemilos.\n\nNu vă uscați curate lacrimi\na-rugăciunilor fierbinți\noricît v-ar fi de greu urcușul\nde părăsiri și suferinți.\n\nNu vă uscați curate lacrimi\na-milei pentru cel lipsit\noricît v-ar fi de cu durere\nși cu răceală răsplătit.\n\nNu vă uscați curate lacrimi\na-mijlocirii pentru toți\noricît v-ar fi de-adînc abisul\nde ură dintre frați și soți.\n\nNu vă uscați curate lacrimi\na-așteptării Celui Drag\noricît v-ar fi de-adîncă noaptea\nși neîntors cel dus pribeag.\n\nNu vă uscați curate lacrimi\na-dragostei din ochii mei,\nci-mi curgeți pînă vă va șterge\nHristos, cu Mîna Lui, din ei.\n"
}