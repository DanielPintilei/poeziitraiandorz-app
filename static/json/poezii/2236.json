{
"t" : "Cunoști tu oare?",
"d" : "",
"s" : "Cunoști tu oare starea ta\ncea gata de pieire\ntrăind pierdut făr-a avea\nnici gînd de mîntuire?\n\nO, de-ai cunoaște și-ai primi\nazi ultima chemare\nHristos și-acum ți-ar dărui\no veșnică iertare.\n\nCunoști tu oare calea ta\ncea largă și-ntinată\nde Însuși Dumnezeu, la grea\nosîndă judecată?\n\nCunoști tu oare viața ta\npăcatului vîndută\nce moarte poate să ți-o ia\nîn orișice minută?\n\nCunoști tu oare clipa ta\ncea gata să sfîrșească,\ncum ai putea s-ajungi cu ea\nla Patria Cerească?\n\nCunoști tu oare că acum\ne marea ta chemare,\ncă poți să iei al vieții drum\nori veșnica pierzare?\n\nCunoști tu oare ce-ai s-ajungi\nde mîine, pe vecie\ncînd și-astăzi pe Hristos alungi\nși calci ce El ți-mbie?\n"
}