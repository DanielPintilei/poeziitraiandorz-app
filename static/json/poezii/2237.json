{
"t" : "Afară vor fi cîinii",
"d" : "",
"s" : "Afară vor fi cîinii netrebnici și pustii\nnăuntru vor fi mieii\n- cu care vrei să fii?\n\nAlege-ți bine locul\nîn care-o să petreci\ncă unde-ai mers odată\nacolo ești pe veci, acolo ești pe veci.\n\nAfară-s mincinoșii de fapte și de grai\nnăuntru vor fi drepții\n- cu care vrei să stai?\n\nAfară sînt scîrboșii, în iazul cel de foc\nnăuntru-s credincioșii,\n- cu care-i al tău loc?\n\nAfară-s desfrînații, arzînd sub vina grea\nnăuntru sînt curații,\n- cu care-i partea ta?\n\nAfară sînt fricoșii, fugiți pe drumul rău\nnăuntru-s cei statornici,\n- cu care-i locul tău?\n\nAfară e satana,\nnăuntru e Hristos;\n- cu care vei petrece?\nde unde vei fi scos?\n"
}