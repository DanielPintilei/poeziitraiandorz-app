{
"t" : "Coboară-Te Lumină",
"d" : "",
"s" : "Coboară-Te Lumină, drumețului noptat\nși-i luminează pașii spre unde-i așteptat.\n\nCoboară-Te Nădejde, învinsului zdrobit\nși-i luminează valul atît de greu răzbit.\n\nCoboară-Te Răbdare sfîrșitului amar\nși-i luminează slava învinsului calvar.\n\nCoboară-Te Iubire străinului stingher\nși-i luminează taina sărutului din Cer.\n\nCoboară-Te Credință pierdutului ateu\nși-i luminează drumul căzînd spre Dumnezeu.\n\nCoboară-Te Isuse spre toți cîți au măcar\nun strop de dor să iasă din negură spre har.\n"
}