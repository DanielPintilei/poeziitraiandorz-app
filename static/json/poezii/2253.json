{
"t" : "În lume-aici",
"d" : "",
"s" : "În lume-aici ca-ntr-un surghiun\ntrimis e sufletul spre luptă\ndar ca s-ajungă drept și bun\nse cere jertfă ne-ntreruptă.\n\nCu cît dorește mai puțin,\ncu-atîta-i crește fericirea\ncu cît i-e duhul mai senin\ncu-atît mai răstignită-i firea.\n\nDin cîte bunuri poate-avea\nîn scurta-i clipă-nșelătoare\nHristos și libertatea Sa\ni-e avuția cea mai mare.\n\nTot ce-i cu-adevărat frumos\nsînt roadele neprihănite\nși curăția ce Hristos\ni-o dă ființei reînnoite.\n\nTot ce-i cu-adevărat de preț\ne mîntuirea strălucită\nși slava veșnicei vieți\nprin har și luptă dobîndită.\n\nDin lume-ntorși ca din surghiun\ncînd lupta noastră-a fost frumoasă,\ntot mai dulci raze ne-ncunun\ncu cît ne-apropiem de-Acasă.\n"
}