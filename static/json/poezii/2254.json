{
"t" : "O, Sfinte Răni",
"d" : "",
"s" : "O, Sfinte Răni însîngerate\ndovezi a-harului Slăvit\nși-a Dragostei nemăsurate\ncu care Tatăl ne-a iubit.\n\nO, Sfinte Răni a lui Hristos\neu sînt nespus de păcătos\ndar cred că-n Voi păcatul meu\nmi-a fost iertat de Dumnezeu.\n\nDoar Sîngele prelins pe Cruce\nfierbinte izvorînd din Voi\niertarea ne-a putut aduce\nși Raiul ni l-a dat napoi.\n\nO, Sfinte Răni din care toată\nspălarea vinei ne-o primim\ndin starea noastră vinovată\ndoar înspre Voi nădăjduim.\n\nO, Sfinte Răni mereu deschise,\nvărsînd al dragostei izvor,\nsalvați viețile ucise\nredați sfințirea tuturor.\n\nCăci cînd Voi Sfinte Răni odată\no să-ncetați a mai ierta\ndoar îngrozita Judecată\nși iadul veșnic va urma.\n\nO, Sfinte Răni, chemați mai tare\nspre cei căzuți și-ntîrziați\ncăci vai ce plîns și ce strigare\nva fi cînd Voi o să-ncetați!\n"
}