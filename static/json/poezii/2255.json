{
"t" : "Nu vă-nchideți încă",
"d" : "",
"s" : "Nu vă-nchideți încă Porțile Iubirii\npînă nu sosește lacrima zdrobirii\ndragostea trezită, arsă de mustrare\ncare-nvinge-ori moare, care-nvinge-ori moare.\n\nNu vă-nchideți încă Porțile Luminii\ncît e tot departe osîndirea vinii\ngeamătul căinței, setea curăției\ndorul mîntuirii, dorul mîntuirii.\n\nNu vă-nchideți încă Porțile Iertării\ncît mai paște fiul porcii neascultării\ncît i-e conștiința încă sugrumată\nși păcatu-mbată, și păcatu-mbată.\n\nNu vă-nchideți încă Porțile Primirii\npînă rîd departe robii rătăcirii\npînă nu văd încă gata să-i înghită\nnoaptea nesfîrșită, noaptea nesfîrșită.\n\nNu vă-nchideți încă Porțile Eterne\ndupă voi uitarea veșnică s-așterne\ndupă voi scrîșnirea dinților învie\npentru veșnicie, pentru veșnicie.\n\nNu vă-nchideți încă Porțile Vieții\ndupă voi e noaptea morții și tristeții\nunde ard satana, vina și minciuna\npentru totdeauna, pentru totdeauna!\n"
}