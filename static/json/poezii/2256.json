{
"t" : "Doamne, nu fac",
"d" : "",
"s" : "Doamne, nu fac pentru Tine decît ceea ce-s dator\nchiar dac-aș aduce-n lume cel mai sfînt belșug și spor.\n\nDupă toate-acestea Ție\nsă-Ți dau slavă ne-ncetat\nși să spun: sînt rob netrebnic\nam făcut ce-am datorat.\n\nChiar să rabd oricît ocara și prigoana tuturor\ntot n-aș face pentru Tine decît ceea ce-s dator.\n\nChiar să-ndur oricît în lupta cu păcatul pierzător\ntot n-aș face pentru moarte decît ceea ce-s dator.\n\nChiar să plîng oricîte lacrimi de căință sau de dor\ntot n-aș face pentru viață decît ceea ce-s dator.\n\nChiar să merg oricîte drumuri cu Cuvîntul Sfințitor\ntot n-aș face pentru alții decît ceea ce-s dator.\n\nChiar să-mi dau averea toată la săracul plîngător\ntot n-aș face pentru ceruri decît ceea ce-s dator.\n\nChiar să-ndur mereu prigoane, spini și cuie pînă mor\ntot n-aș face pentru slavă decît ceea ce-s dator.\n"
}