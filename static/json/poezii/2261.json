{
"t" : "Cînd mii de frați ai tăi",
"d" : "",
"s" : "Cînd mii de frați ai tăi îndură\natîtea suferințe-acum\ncum vrei tu oare fără cruce\nsă mergi pe-al mîntuirii drum?\n\nCînd mii de frați ai tăi au parte\nde nedreptăți și prigoniri\ncum vrei s-ajungi tu fără ele\ncununa sfintei răsplătiri?\n\nCînd mii de frați ai tăi duc jugul\nși sarcinile lui Hristos\ncum vrei tu oare fără jertfe\nsă vezi sfîrșitul luminos?\n\nCînd mii de frați ai tăi în lume\nvestesc Cuvîntul Sfînt și greu\ncum vrei tu cel fricos și leneș\nsă-L întîlnești pe Dumnezeu?\n\nCînd mii de frați ai tăi statornici\nțin primul legămînt curat\ncum crezi că-L vei vedea pe Domnul\ntu cel cu legămînt călcat?\n\nCînd mii de frați ai tăi în ceruri\nvor fi ca fii de dumnezei,\ncum crezi să fii cu ei în slavă\ncînd n-ai fost în necaz cu ei?\n"
}