{
"t" : "Slavă nesfîrșită Doamne",
"d" : "",
"s" : "Slavă nesfîrșită Doamne\nnesfîrșitului Tău har\nce-și revarsă peste toate\nraza fără de hotar\na luminii Tale-n care\ntoate limpezi ne apar\nfericind viața noastră\n- slavă dulcelui Tău har.\n\nSlavă-nțelepciunii Tale\ncu hotar în Taine-ascuns,\nce și Vorbei și Tăcerii\nle-a dat unicul răspuns\nce și Morții și Vieții\nprețul veșnic le-a pătruns\narătîndu-le-Adevărul,\n- slavă harului ascuns.\n\nSlavă-nvățăturii Tale\ncu-nțeles mîntuitor,\nce descopere lumina\nconștiinței, tuturor,\nrăsărindu-le-al Vieții\nSoare-atotpătrunzător\nneapus pe veșnicie...\n- slavă, har mîntuitor!\n"
}