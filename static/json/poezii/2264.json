{
"t" : "O daltă e Cuvîntul",
"d" : "",
"s" : "O daltă e Cuvîntul\ndar inima-i o stîncă\nde mii de ori lovește\nși tot nu cade încă\n- ci numa-nțelepciunea\niubirii e în stare\nsă poată pîn-la urmă\nca stînca s-o doboare.\n\nO, fiecare suflet\ncu altul nu-i la fel\nnimic decît iubirea\nn-ajunge pîn-la el.\n\nUn plug este Cuvîntul\ndar inima-i o glie\nde mii de ori o ară\nși ea-i mereu pustie\n- ci numai asudarea\niubirii izbutește\nsă scoată rod de unde\nîn veac nimic nu crește.\n\nO sabie-i Cuvîntul\niar inima-i cetate\nde mii de ori împunge\nși-adesea n-o străbate\n- ci numai stăruința\niubirii dac-ajunge\nades cu ani de lacrimi\nși jertfe-a o străpunge.\n"
}