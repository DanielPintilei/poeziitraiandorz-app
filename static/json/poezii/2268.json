{
"t" : "Prezența Ta",
"d" : "",
"s" : "Prezența Ta m-a fericit\nîn orice loc, în orice dată\ncît aș fi fost de părăsit\nEa mi-a umplut ființa toată.\n\nPrezența Ta-i Isus Iubit\ntot ce-am mai sfînt și mai dorit\nPrezența Ta e tot ce-aș vrea\nsă-mi umple veșnicia mea.\n\nPrezența Ta m-a mîngîiat\nîn orișice zdrobiri gemute\ncînd am simțit-o m-am nălțat\npîn-la-ndrăzniri nemaicrezute.\n\nPrezența Ta m-a răsplătit\nde orice pierdere-ndurată\nsărac eram, dar m-am simțit\nmai fericit ca lumea toată.\n\nPrezența Ta m-a-mbărbătat\nprin luptele îndelungate\nPrezența Ta mi-a-nfiorat\ncîntările înlăcrimate.\n\nPrezența Ta mi-a liniștit\natîtea valuri și furtune\nși-atîtea nopți mi le-a-nsorit\nschimbîndu-mi-le-ntr-o minune.\n\nPrezența Ta mi-e tot ce-aș vrea\nun rai, un cer, un orice fie\nsă Ți-o cuprind cuprins în Ea\nstăpîn și rob pe veșnicie.\n"
}