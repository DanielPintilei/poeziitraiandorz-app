{
"t" : "Doamne, laudele mele",
"d" : "",
"s" : "Doamne, laudele mele\ncît ar semăna-ntre ele\nca și niște stropi de rouă,\n- totuși fiecare-i nouă,\nprecum nouă-i fiecare\nmîngîiere și-ndurare\nlacrimă și bucurie\ncare mi le dai Tu mie.\n\nDoamne, nouă-i orice seară\nce-n odihnă mă-nfășoară\nnouă-i orice dimineață\nluminată de-a Ta Față,\nnouă-i orice zi-nsorită\npeste munca mea rodită\nnouă-i orice bogăție\ncare-ntruna Tu-mi crești mie.\n\nDoamne, laudele mele\nde-ar fi cît un cer de stele\nde-ar fi cît un cîmp de floare\nde-ar fi cît nisip la mare\nde-ar fi cîtă iarbă moale\nde-ar fi cîtă frunză-n vale\n- n-ar ajunge-n veșnicie\npentru cîte-mi dai Tu mie!\n"
}