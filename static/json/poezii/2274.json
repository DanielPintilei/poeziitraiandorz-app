{
"t" : "Doamne, cum să-Ți cer?",
"d" : "",
"s" : "Doamne, cum să-Ți cer iertare\nc-am făcut cum nu mi-ai spus\nunora le-am dat de toate\naltora nimic n-am dus?\n\nLîngă unii-am stat o viață\nși tot mi-a părut puțin,\nlîngă alții-am stat o clipă\nși-am dorit să nu mai vin!\n\nPentru cine mă urăște\ndoar odată m-am rugat\npentru cel ce mă iubește\nm-aș ruga neîncetat.\n\nGlasul celor buni, întruna\naș dori să-l tot ascult\nglasul celor răi și-odată\nmi-este greu și-mi pare mult.\n\nPeste cei vrăjmași, odată\ncer a Tale îndurări\ncelor dragi le-aș cere-ntruna\nmii de binecuvîntări.\n\n... Doamne, cum să-Ți cer iertare\npentru tot ce sînt - și nu-s\npentru ce nu fac - și-aș face\ncăci Tu nu așa mi-ai spus!\n"
}