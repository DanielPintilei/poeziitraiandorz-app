{
"t" : "Cum soarele-și întoarce",
"d" : "",
"s" : "Cum soarele-și întoarce privirile-napoi\nnainte de-a apune, spre toți de orice fel\nîmbrățișînd cu raze zăpadă sau noroi,\n- desparte-te cu zîmbet și tu de toți, ca el.\n\nCum ploaia se dă-asemeni\n- spre drepți sau spre nebuni -\ncum pîinea, gurii bune la fel cu celei rea,\ncum drumul duce-asemeni pe răi ca și pe buni\n- suportă-i cu blîndețe și tu pe toți, așa.\n\nBun, nu ești cînd faci bine la unii cînd și cînd\nnici răbdător, cînd suferi ce nu-i nici mult\nnici greu,\nnici darnic cînd dai numai la unii\nși spunînd\n- ci cînd la toți faci totul tăcînd,\nca Dumnezeu!\n"
}