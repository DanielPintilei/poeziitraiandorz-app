{
"t" : "O, gîndurile mele",
"d" : "",
"s" : "O, gîndurile mele nălțate spre Isus\nîn clipele de taină și-n stările de Sus.\n\nÎn ceasul morții mele\nveniți spre mine - roi -\nsă merg spre veșnicie\nînveșmîntat în voi!\n\nO, vorbe dulci, rostite cu-al dragostei sfînt glas,\nspre Domnul și spre oameni în scurtul meu popas.\n\nO, dragi cîntări sfințite iubirii lui Hristos\nîn care-am pus doar aur din fund de suflet scos.\n\nO, amintiri lăsate pe dragul drum suit\nmărturisind curate slăvitul Țel slujit.\n\nO, rugăciuni șoptite cu foc și cu fior,\no, lacrimi șiroite în chin și-n har și-n dor.\n\n- Voi sînteți tot avutul pe care mi l-am strîns\nîn trecerea grăbită prin cîntec și prin plîns!\n"
}