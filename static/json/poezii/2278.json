{
"t" : "Viața este slavă",
"d" : "",
"s" : "Viața este slavă\ncu zări mereu mai noi,\n- nu ți-o tîrî bolnavă\nși n-o-ngropa-n noroi!\n\nViața este muncă\nspre rod tot mai frumos,\n- s-o faci ca pe-o poruncă\nlăsată de Hristos!\n\nViața este aur\ncu preț nebănuit\n- s-o nalți ca pe-un tezaur\nluminii dăruit!\n\nViața este luptă\ncu țel ceresc și sfînt\n- ai rîvnă ne-ntreruptă\nși nu te da înfrînt!\n\nViața e-o minune\nși-o ardere mereu,\n- înalț-o-n rugăciune\nprinos lui Dumnezeu!\n\nCăci doar așa trăită\nviața și-a-mplinit\nchemarea ei slăvită\nspre care s-a primit!\n"
}