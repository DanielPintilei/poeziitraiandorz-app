{
"t" : "O, soare care-ți dai lumina",
"d" : "",
"s" : "O, soare care-ți dai lumina\nspre toți atît de minunat\n- cum ai să-nvinuiești odată\npe-acel ce nu te-a meritat!\n\nTu suflet fără rugăciune\nnepăsător și surd mereu\ncînd toate-au să te-nvinuiască\nce-ai să-I răspunzi, ce-ai să-I răspunzi\nce-ai să-I răspunzi lui Dumnezeu?\n\nO, dulci izvoare-mbelșugate\nce stîmpărați pe-orice-nsetat\ncum o să-nvinuiți odată\npe cel ce bînd, nu s-a-nchinat!\n\nO, pîine ce te dărui hrană\ncu-ndestulare tuturor\ncum ai să-nvinuiești odată\npe cel nerecunoscător!\n\nO Sînge Sfînt ce-ai curs pe Cruce\nsă-i speli pe toți desăvîrșit\ncum ai să-nvinuiești odată\npe-acel ce te-a batjocorit!\n\nO legămînt ceresc și unic\nfăcut să fii în veci păstrat\ncum ai să-nvinuiești odată\npe-acela care te-a călcat!\n\nO sfînt prilej al mîntuirii\nacum de-atîtea ori avut\ncum ai să-nvinuiești odată\npe-acela ce te-a tot pierdut!\n"
}