{
"t" : "Milă ai de noi Părinte",
"d" : "",
"s" : "Milă ai de noi Părinte\ncînd vom fi la greu hotar\nîntre stele și morminte\nîntre lege și-ntre har.\n\nMilă ai de noi la ceasul\ncu ispite și-ndoieli\ncînd vom sta să facem pasul\nvinovatei îndoieli.\n\nMilă ai de noi cînd focul\ntrebuind să vină iar\nne-am vrea ocolit mijlocul\ndintre jertfă și altar.\n\nMilă ai de noi cînd pradă\nvom fi temerilor dați\nși-l vom crede pe iscoadă\nca să-i bănuim pe frați.\n\nMilă ai de orice stare\ncare-ndură tremurînd\nani de drum fără cîntare\nmunți de-amărăciuni tăcînd.\n\nMilă ai de noi Părinte\ncăci e doar un fir de păr\nîntre forme și cuvinte\nși-ntre duh și adevăr.\n"
}