{
"t" : "Răspunzi în fața lui Hristos",
"d" : "",
"s" : "Răspunzi în fața lui Hristos\nde tot ce faci - sau n-ai făcut\nde orice pas fără folos\nde orice timp și har pierdut.\n\nDe orice pas fără folos\nde orice gînd necredincios\nde tot ce n-ai crescut frumos\nrăspunzi în fața lui Hristos.\n\nRăspunzi în fața lui Hristos\nde orice suflet nechemat\nde orice gînd necredincios\nde orice drum către păcat.\n\nRăspunzi în fața lui Hristos\nde orice spin purtat ascuns\nde orice rău din duh nescos\nde orice bine nerăspuns.\n\nRăspunzi în fața lui Hristos\nde tot ce n-ai avut curat\nde tot ce n-ai crescut frumos\nde tot ce-ai dat - sau ce n-ai dat.\n\nRăspunzi în fața lui Hristos\nacum și-n veci ai să răspunzi\n- o, de-ai fi numai credincios\nîn tot ce-arați și-n tot ce-ascunzi!\n"
}