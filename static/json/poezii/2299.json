{
"t" : "Ce-ar fi Doamne",
"d" : "",
"s" : "Ce-ar fi Doamne viața noastră\nfără frați și rugăciune\ncînd în lume-i totul numai\ntemeri și deșertăciune?\n\nCe-ar fi bucuria noastră\nfără starea Ta de față\ncînd e numai spurcăciune\nîn ce lumea se răsfață?\n\nCe-ar fi lacrimile noastre\nfără dulcea Ta lumină\ncînd în orice plîns din lume-i\nnumai patimă și vină?\n\nCe-ar fi-n gîndurile noastre\nfără-ndemnurile Tale\ncînd doar curse și primejdii\nsînt în lume pe-orice cale?\n\nCe-ar fi-n inimile noastre\nfără-a Ta iubire sfîntă\ncînd e numai chin și blestem\ntot ce-n lume se frămîntă?\n\n... O, de cînd Te-avem pe Tine\nși ne dai atîta pace\nchiar și pentru-această viață\nnu știm prețui cît face!\n"
}