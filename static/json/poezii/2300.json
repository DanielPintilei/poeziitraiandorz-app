{
"t" : "Cînd noi nu vom mai fi",
"d" : "",
"s" : "Cînd noi nu vom mai fi Doamne\nnu lăsa acest pămînt\nfără oameni ai credinței\nfără Duhul Tău Cel Sfînt.\n\nNu lăsa urmașii noștri\nfără frică de păcat\nnu lăsa a-noastre drumuri\nfără umbletul curat.\n\nNu lăsa a-noastre locuri\nîn robia celui rău\nnu-l lăsa pe nici un suflet\nfără de-Adevărul Tău.\n\nNu lăsa a-noastre case\nnici Lucrarea, nici pe frați\nfără plînsul rugăciunii\nfără ochii vinovați.\n\nNu-i lăsa fără fiorul\ninimii privind în Sus,\nnu-i lăsa fără cîntarea\nși iubirea Ta Isus.\n\nCăci acolo unde-acestea\nau pierit și nu mai sînt\nrămîn numai viermi și flăcări\nși sub cer\nși sub pămînt.\n"
}