{
"t" : "Noi n-avem aur",
"d" : "",
"s" : "Noi n-avem aur pămîntesc\nnici moșteniri ce se-nvechesc\n- dar mai bogați pe lume nu-s:\nComoara noastră e Isus.\n\nNoi n-avem scuturi și săgeți\nsă apere-ale noastre vieți\n- dar nu-i alt mers mai curajos:\nNădejdea noastră e Hristos.\n\nNoi n-avem săbii de război\nși nici puteri lumești cu noi,\n- dar nu-i tărie mai presus:\nPuterea noastră e Isus.\n\nNoi n-avem nume lăudat\nnici scaun înalt, nici loc bogat,\n- dar nu-i alt chip mai luminos:\nMărirea noastră e Hristos.\n\nNoi n-avem ținte și dorințe\nce pun pe alții suferințe\n- dar nu-i un adevăr mai dus:\nSolia noastră e Isus.\n\nȘi pentru tot ce-am fi lucrat\nmai bun și vrednic și curat\nnoi n-așteptăm nici un folos:\n- Răsplata noastră e Hristos!\n"
}