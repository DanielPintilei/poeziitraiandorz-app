{
"t" : "Știi tu ce mare har?",
"d" : "",
"s" : "Știi tu ce mare har ți-arată\nHristos chemîndu-Te la El?\n- Cu slava cea mai preacurată\nte poți încununa astfel!\n\nȘtii tu ce-amar regret urmează\nacestui har acum pierdut,\nce noapte fără nici o rază\nce zbucium nesfîrșit gemut?\n\nȘtii tu cîți sînt cei ce spre tine\nse uită cu ochi mari oricînd\nla tot ce faci, ori rău, ori bine\nși-ți vor fi-asemenea curînd?\n\nȘtii tu ce scumpă-i orice clipă\ntrăită cu un sfînt folos?\n- curînd din toate se-nfiripă\no viață veșnică-n Hristos!\n\nȘtii tu cîți sînt cei pentru care\nai să răspunzi cu groază cînd\nla Judecata Viitoare\nvor sta din vina ta plîngînd?\n\n- O, dacă știi și ce e bine\nși ce e rău - spre Dumnezeu,\nferice-n veci va fi de tine\ncînd binele-l alegi mereu!\n"
}