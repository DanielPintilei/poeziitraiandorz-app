{
"t" : "Fiul meu, ascultă-mi",
"d" : "",
"s" : "Fiul meu, ascultă-mi gîndul\ncare nu ți-l pot tot spune:\n- Alipește-te de Domnul\nstrînge-te de rugăciune!\n\nVezi în ochii mei dorința\ncare nu ți-o pot tot spune:\n- Caută mai aprins pe Domnul\nmergi mai mult spre rugăciune!\n\nSimte-n sufletul meu grija\ncare nu ți-o pot tot spune:\n- Nu te obosi de Domnul\nnu slăbi din rugăciune!\n\nCaută-n teama mea-ntrebarea\ncare nu ți-o pot tot spune:\n- Nu mergi cumva fără Domnul\nși nu fugi de rugăciune?\n\nLasă-mi fiul meu odihna\ncare nu ți-o pot tot spune:\n- Să te știu lipit de Domnul\nși-nsoțit de rugăciune!\n\nFă să mor cu bucuria\nce nu-i grai s-o poată spune:\n- Că te știu deplin cu Domnul\nși sfințit de rugăciune!\n"
}