{
"t" : "Chinul pocăinței tale",
"d" : "",
"s" : "Chinul pocăinței tale\nfie-atît de zbuciumat\ncît să nu fi-avut mai tare\nnici vreo poftă spre păcat.\n\nCăci dacă tu n-ai spre Domnul\nazi mai mult și mai frumos\ndecît tot ce-aveai spre lume,\n- nu ești vrednic de Hristos.\n\nRîvna pentru Casa Sfîntă\nfie-atît de-aprinsă cît\nnici vreo patimă nainte\nsă nu-ți mai fi fost atît.\n\nDragostea cerească-n tine\nmai aprinsă să ți-o ai,\ndecît cea mai pătimașă\ncînd cel mai lumesc erai.\n\nFoamea de Cuvîntul Vieții\nsă te-alerge mai flămînd\ndecît orice lăcomie\nși plăcere oarecînd.\n\nClipa rugăciunii tale\npoarte-ți sufletul în Sus\ncum ți l-ai dori la moarte\ndus de îngeri la Isus.\n\nSlava pentru Sfîntul Nume\nal lui Dumnezeu să-ți dea\nstări mai dulci,\ncîntări mai nalte\ndecît tot ce poți avea.\n"
}