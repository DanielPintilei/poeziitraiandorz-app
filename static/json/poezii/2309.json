{
"t" : "Osteneala mîntuirii",
"d" : "",
"s" : "Osteneala mîntuirii\nniciodată n-o-nceta:\n- cum e zelul muncii sfinte\nnu-i nimic a te-ajuta.\n\nLacrimile rugăciunii\nnu ți le usca nicicînd\n- nu ești mai primit la ceruri\nca atunci cînd mergi plîngînd.\n\nSetea după Apa Vieții\nsimte-o-n inimă mereu\n- nu-i alin cum e Cuvîntul\nBuzelor lui Dumnezeu.\n\nDragostea de frați dorește-o\nca pe dulcele nectar\npărtășia-n adunare\ne ca mana din altar.\n\nSuferințele iubirii\nnu le socoti poveri\nnu-i ca ele har mai mare\nnici răsplată nicăieri.\n\nȚinta mîntuirii tale\nn-ai atinge-o nicidecum\ndac-aceste binefaceri\nnu te-ar ajuta pe drum.\n"
}