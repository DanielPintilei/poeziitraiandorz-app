{
"t" : "Fie-ți timpul",
"d" : "",
"s" : "Fie-ți timpul ca un munte\nurcă-l drept și pînă sus,\ncăci ajuns în vîrf cu bine\nte va-ncununa Isus.\n\nFie-ți timpul ca o apă\nsocotindu-l trecător,\nfiecare clipă-a vieții\ns-o străbați cum ești dator.\n\nFie-ți timpul ca un aur\nstrîns și împărțit avar\nnici fărîma cea mai mică\nnu ți-o cheltui-n zadar.\n\nFie-ți timpul ca unealta\ncare-o porți mai cu folos\ntot ce scoți din el să-ți fie\nca făcut pentru Hristos.\n\nFie-ți timpul ca o cale\ncătre care mergi pe veci,\nstrînge tot ce-ți vrei Acolo\nde pe unde numai treci.\n\nDac-așa-ți va fi tot timpul\npas cu pas și rost cu rost\no să-l ai ca veșnic aur\ncînd va fi cum n-ar fi fost.\n"
}