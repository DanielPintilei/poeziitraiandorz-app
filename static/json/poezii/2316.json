{
"t" : "Mai întîi de toate",
"d" : "",
"s" : "Mai întîi de toate, voia\nDomnului să ți-o supui\ncere-I peste ea deplină\nbinecuvîntarea Lui.\n\nDoar ce-ți binecuvîntează\nși-ți îngăduie Hristos\nîți va fi spre-adevărată\nfericire și folos.\n\nMai întîi de orice-avere\ncare vrei să ți-o adui\ncaută să cîștigi comoara\nbinecuvîntării Lui.\n\nMai întîi de-orice-nsoțire\ncare vrei să ți-o propui\nvino, cere-I să-ți dea Domnul\nbinecuvîntarea Lui.\n\nMai întîi de orice vorbă\ncare ai de gînd s-o spui,\nmergi și cere-I de la Domnul\nbinecuvîntarea Lui.\n\nMai întîi de legăminte,\n- nu promite nimănui\npînă nu ceri - să-ți dea Domnul\nbinecuvîntarea Lui.\n\nPoți avea oricîtă-avere\nloc și scaun cum altul nu-i\n- în zadar cînd nu-ți dă Domnul\nbinecuvîntarea Lui!\n"
}