{
"t" : "Cu Mîna Domnului",
"d" : "",
"s" : "Cu Mîna Domnului pe umăr\npoți trece orișice vîltori\nprivești, dincolo de primejdii\nla cei ajunși biruitori.\n\nCu ochii țintă la izbînda\nrăbdării Lui de pe Calvar,\npoți trece-nvingător și pașnic\nprin orișice moment amar.\n\nCu gîndul la iertarea sfîntă\nce-a dat-o tuturor Hristos,\npoți să cinezi cu orice iudă\nși sta cu orice păcătos.\n\nCu pacea lui Hristos în suflet\nsenin privești orice calvar\ncu dulcea Lui împărtășire\nnimic nu-ți pare lung și-amar.\n\nCu duhul lepădării Sale\npoți renunța la orice loc\npoți înțelege pe-orișicine\nși poți să birui orice foc.\n\nCu Mîna Domnului pe umăr\nsenin trecînd orice vîltori\ncurînd te vei trezi-n mărirea\ncereștilor biruitori.\n"
}