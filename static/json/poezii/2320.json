{
"t" : "Doamne, temerile mele",
"d" : "",
"s" : "Doamne, temerile mele\nmi le-ai dat de sfînt folos:\nsă mă ții mai treaz prin ele\nochii mai smeriți spre stele\npașii mai feriți de rele\nviața mai lîngă Hristos.\n\nTu mi le-ai lăsat Părinte\nsă-mi faci mersul mai frumos\nsă-mi porți pașii drepți nainte\nsă-mi ții dragostea fierbinte\ngîndurile tot mai sfinte\nviața tot mai cu Hristos.\n\nDoamne, cît va fi să-mi fie\ndrumul strîmt și-alunecos,\nlasă temerea să-mi ție\nsufletul în curăție\nrugăciunea tot mai vie\nviața tot mai cu Hristos.\n"
}