{
"t" : "Dintre cîte ținte",
"d" : "",
"s" : "Dintre cîte ținte urmărite-n viață\nce-a rămas iubirii cu adevărat?\n- lacrima de aur, flacăra de gheață\nși curatul slavei zbor însingurat!\n\nDintre cîte lupte depărtat purtate\nce-a rămas credinței, doar al ei mereu?\n- urmele de cuie în cîntări schimbate\nsteagul fără-nfrîngeri dus lui Dumnezeu!\n\nDintre cîte temeri îndelung trăite\nce-a rămas nădejdii, zestre din furtuni?\n- dulcea-mpărtășire tainei negrăite\npacea-ncredințării marilor minuni!\n\nToată noaptea aspră le-a rămas departe\nurmele de rane s-au făcut un nimb\ntemerilor duse liniștit spre moarte\nle-a rămas mărirea nesfîrșită-n schimb.\n"
}