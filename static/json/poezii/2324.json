{
"t" : "De treci peste-amăgirea vieții",
"d" : "",
"s" : "De treci peste-amăgirea vieții\ntrăgînd la jug lîngă Hristos,\ntu dai din inima ta lumii\nlumină cu etern folos.\n\nDe rabzi iertînd împotrivirea\npurtînd poveri lîngă Hristos\ntu lași, la cîți privesc spre tine\no pildă cu etern folos.\n\nDe lupți cu noaptea necredinței\nvestind aprins lîngă Hristos\ntu-arați la cîți ți-ascultă glasul\no cale cu etern folos.\n\nDe-alergi răscumpărîndu-ți vremea\nmuncind cu spor lîngă Hristos\ntu strîngi urmașilor și lumii\no zestre cu etern folos.\n\nDe mori crezînd în Înviere\npe crucea ta, lîngă Hristos\ntu-nalți în fața tuturora\no jertfă cu etern folos.\n\nAtunci te vei ivi și-n slavă\nîn Ziua Lui, lîngă Hristos\nși mut te vei mira ce mare-i\ndin toate-al tău etern folos!\n"
}