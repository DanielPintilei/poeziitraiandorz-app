{
"t" : "Tot mai am de spus",
"d" : "",
"s" : "Tot mai am de spus ce dulce-i\npărtășia cu Hristos\ncăci din cît o spun îmi pare\ncă n-am spus ce-i mai frumos.\n\nTot mai am de spus ce mare-i\ndragostea lui Dumnezeu\ncăci cu cît o spun îmi pare\ncă mai am de spus mereu.\n\nTot mai am de spus ce multe\nsînt minunile ce vin\nși oricît de mult le-aș spune\ntot îmi pare prea puțin.\n\nTot mai am de spus ce Bun e\nDumnezeu mereu cu noi\nharurile-I tot mai scumpe\ndarurile-I tot mai noi.\n\nTot mai am de spus de taina\nsuferinței cu Isus\nde cereasca ei trăire\ntot mai am și am de spus.\n\nTot mai am de spus... și sute\nde vieți de-aș mai avea\nn-aș sfîrși cît tot mai are\nnou de spus, iubirea mea.\n"
}