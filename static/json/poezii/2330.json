{
"t" : "Lăsați-mă să plîng",
"d" : "",
"s" : "Lăsați-mă să plîng... acuma\naceasta-i tot ce vă implor\nvreau numai lacrimi, numai lacrimi\nlăsați-mi ușurarea lor.\n\nDacă puteți să stați de-o parte\nși să tăceți, puteți să stați,\ndar nu-mi grăiți nimic nici unii\nci plînsul singur mi-l lăsați.\n\nMi-e sufletul prea greu, nu-l poate\nnimic despovăra de tot\nnici mîngîiere, nici speranță\nci numai lacrimile-l pot.\n\nDurerea care geme-n mine\nnu pot s-o țin nici s-o desprind\nnici în tăceri nici în cuvinte\nci numa-n lacrimi șiroind.\n\nCredința și nădejdea-s duse\nnimic din ele n-a rămas\niubirea singură-nsoțească-mi\namarul lacrimilor ceas.\n\nLăsați-mă să plîng...\n- O, lacrimi,\ndespovărați lăuntrul meu\nsă plece toți, să fiți cu mine\nvoi, numai voi - și Dumnezeu!\n"
}