{
"t" : "Tu să rămîi!",
"d" : "",
"s" : "Tu să rămîi în Calea\nși dragostea dintîi\n- chiar de-ai rămîne singur\nacolo să rămîi!\n\nSă-ți ții învățătura\nce-o știi de la-nceput\n- oricîte drumuri aspre\nmai ai de străbătut.\n\nSă stai în locul unde\nHristos te-a așezat\nchiar toți de-ar fi să poată\ncălca ce s-au legat.\n\nSă crezi la fel ca-n clipa\ndin sfîntul legămînt\n- cu prima ta credință\nsă intri în mormînt.\n\nSă lupți în rînd cu frații\ndin primii vieții pași\nfiind la fel și-n jertfe\nși-n bucurii părtași.\n\nSă mori cum ți-a fost viața\nstatornic cu Isus\n- El să te ia de-acolo\nde unde-ntîi te-a pus.\n"
}