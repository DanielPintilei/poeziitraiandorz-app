{
"t" : "Poți să promiți",
"d" : "",
"s" : "Poți să promiți cît vrei iubirii\ndar dacă nu-mplinești ce-ai zis\noricîte jertfe ea ți-ar cere\n- mai bine nici n-ai fi promis.\n\nPoți face orișicîte planuri\ndar dacă nu-mplinești ce-ai vrut\nși nu-ți duci munca pîn-la capăt\n- mai bine nici n-ai fi-nceput.\n\nPoți da oricît de sfinte-ndemnuri\ndar cînd tu însuți le-ai călcat\nîndepărtîndu-te de ele\n- mai bine nici nu le-ai fi dat.\n\nPoți știi tot drumul mîntuirii\ndar dacă nu-l urmezi ținut,\nci faci pe alții să-l hulească\n- mai bine nici să-l fi știut.\n\nȘi poți chiar pe Hristos să-L afli\ndar dac-apoi L-ai lepădat\nși-ai devenit un fiu satanei\n- mai bine nici să nu-L fi-aflat.\n\nCăci vai de-acel ce calcă harul\nși Adevărul cunoscut\ntrecînd peste Hristos spre lume\n- mai bine nici s-ar fi născut.\n"
}