{
"t" : "Ce-ai împlinit?",
"d" : "",
"s" : "Ce-ai împlinit din cîte gînduri\naveai cîndva pentru Hristos,\ncu ce-ți închei acum sfîrșitul\na ce-ai pornit așa frumos?\n\nCînd e sfîrșitul fericit\nfrumos e tot ce-ai săvîrșit\ndar cînd sfîrșitu-i rușinos\nzadarnic ai pornit frumos.\n\nCe-ai împlinit din începutul\natît de-nflăcărat pornit\nce s-a ales din rodul vieții\ncu legămînt făgăduit?\n\nCe-ai împlinit deplin cu fapta\ndin cîte juruințe-ai spus,\ndin cîte promisiuni și planuri\nce rod lui Dumnezeu I-ai dus?\n\nCît ți-a pătruns de-adînc lumina\nprin zidul de-ntuneric greu\ncît ți-ai suit arzînd iubirea\nspre semeni și spre Dumnezeu?\n\nCîtor dureri le-ai stins văpaia\nla cîți pierduți aprins-ai țel,\ncîți din ai tăi se duc cu tine\ndupă Hristos și pentru El?\n\nDin ce-ai cîntat, din ce-ai spus lumii\ndin cîte-ai tot făgăduit,\nprivește-L pe Hristos și spune-I\nce-ai împlinit, ce-ai împlinit?\n"
}