{
"t" : "N-amîna-ndreptarea",
"d" : "",
"s" : "N-amîna-ndreptarea vieții\npîn-la ultimul popas,\nnimenea din noi nu-și știe\ncare-i cel din urmă ceas.\n\nN-amîna înfăptuirea\ngîndului frumos și sfînt\nn-amîna să pui cu Domnul\nfericitu-ți legămînt.\n\nN-amîna-mplinirea sfintei\ndatorie de părinți\nlacrimile nesfîrșite\nsînt amare și fierbinți.\n\nNu-ți mai amîna-mpăcarea\nta cu soțul despărțit\nnu știi cît de grabnic vine\nneașteptatul tău sfîrșit.\n\nN-amîna s-asculți Cuvîntul,\nn-amîna să mergi la frați,\nn-amîna să-ți vezi de suflet\n- amînînd, spre iad te-abați.\n\nMoartea, nimănui nu-i lasă\nnici o clipă, nici un pas,\n- tot ce lași rămas de-acuma\npoate fi pe veci lăsat!\n"
}