{
"t" : "Nu noi chemăm",
"d" : "",
"s" : "Nu noi chemăm, ci Adevărul\nce-ți caută mîntuirea ta\npe El Îl calci, de El te lepezi\ncînd nu voiești a asculta\nAscultă, ascultă, ascultă\nsă nu-ți pierzi mîntuirea ta.\n\nNu noi vorbim, în glasul nostru\ne-nștiințarea lui Hristos\nde El n-asculți, pe El L-înlături\ncînd rîzi și-ntorci necredincios\nAscultă, ascultă, ascultă\nsă nu rămîi necredincios.\n\nNu noi strigăm, ci-nțelepciunea\nvrea să-ți lumine drumul tău\npe ea o calci, de ea te lepezi\ncînd mergi nepăsător spre rău\nAscultă, ascultă, ascultă\nnu fi nepăsător spre rău.\n\nNu noi răbdăm, ci curăția\nașteaptă-n ușa ta plîngînd\nde ea n-asculți, pe ea o-nlături\ncînd calci sfințenia, căzînd\nAscultă, ascultă, ascultă\nsă nu-ți pierzi sufletul căzînd.\n\nNu noi, nici Dumnezeu nu pierde\nci tu te pierzi pe rele căi\nde El n-asculți, de El te lepezi\ndisprețuind trimișii Săi\nAscultă, ascultă, ascultă\nnu lepăda trimișii Săi.\n"
}