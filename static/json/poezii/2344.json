{
"t" : "Pînă cînd rămîn părinții",
"d" : "",
"s" : "Pînă cînd rămîn părinții\ncredincioși, cu suflet tare\ne-o nădejde și de fiii\ncei căzuți în neascultare\ndar cînd și părinții caută\ncăile deșertăciunii\nînvoind nelegiuirea\n- nu-i nădejde de nici unii!\n\nPrețuiți pe credincioșii\nce vi-s frați, părinți și soți\ncît i-aveți, mai e-o nădejde\ncînd nu-s ei, e vai de toți.\n\nPînă soțul bun rămîne\ncredincios și-n suferință\ne-o nădejde și de soțul\ncel căzut în necredință\ndar cînd soțul bun slăbește\nîntinîndu-se-mpreună,\npentru amîndoi se pierde\norișice nădejde bună.\n\nPînă cînd mai este unul\ncredincios într-o cetate\ne-o nădejde că pedeapsa\nde la toți se va abate\ndar cînd nu mai este nimeni\nmîinile spre Cer să-și țină\ncine-i mai oprește focul\nși blestemul să nu-i vină?\n"
}