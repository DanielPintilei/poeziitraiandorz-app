{
"t" : "Cale-ngustă, cale-ngustă",
"d" : "",
"s" : "Cale-ngustă, cale-ngustă\nce puțin am ostenit\nce puțin am mers pe tine\n- și ce mult mi-ai dăruit.\n\nNumai harul Tău Isus\nmi-a sfințit puținul dus\nnumai harul Tău slăvit\ndarul mic mi l-a privit.\n\nUșă strîmtă, ușă strîmtă\ncît de rar te-am cercetat\ncît de rar am plîns spre tine\n- și tu cît de mult mi-ai dat.\n\nGlas preadulce, glas preadulce\nce puțin am stat s-ascult\nce puțin am mers urmîndu-ți\n- și tu cît mi-ai spus de mult.\n\nJertfă Sfîntă, Jertfă Sfîntă\ncît de rar am plîns mustrat\ncît de rar mi-am spus căința\n- și Tu cîte mi-ai iertat!\n"
}