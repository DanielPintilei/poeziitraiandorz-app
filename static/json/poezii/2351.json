{
"t" : "Nu priviți prea mult",
"d" : "",
"s" : "Nu priviți prea mult la fața\nrăului primejdios\nca să nu slăbiți în luptă\ngîndu-ncrederii-n Hristos.\n\nCi priviți necontenit\nla Hristos ce l-a zdrobit\nsă puteți lupta mereu\ntari crezînd în Dumnezeu.\n\nNu priviți prea mult la fundul\nhăului ispititor\nca să nu vă pierdeți ținta\nși să nu cădeți din zbor.\n\nNu priviți prea mult la valuri\nnici la pasul vostru slab\nnici la vuietul furtunii\nca să nu slăbiți degrab.\n\nNu priviți prea mult păcatul\nnici vorbiți prea mult de el\ncăci chiar dac-ați sta cu Domnul\ntot v-ar face rău de-un fel.\n"
}