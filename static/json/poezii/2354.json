{
"t" : "Cînd Tu-mi cobori",
"d" : "",
"s" : "Cînd Tu-mi cobori, înflăcărare,\ncuvîntului mărturisirii\nîn sufletele-ascultătoare\ns-aprinde flacăra sfințirii.\n\nPuterea mea, căldura mea\nlumina mea de rod frumos\nspre Dumnezeu, Stăpînul meu\nești Tu mereu Isus Hristos...\n\nCînd Tu-mi cobori, lumină lină,\npe dăruirea rugăciunii\nde revărsarea Ta divină\nstrăluce lacrima minunii.\n\nCînd Tu-mi cobori, înseninare,\npe gîndurile zbuciumate\na-nțelepciunii Tale soare\nmi-aduce limpezime-n toate.\n\nCînd Tu-mi cobori, Dumnezeire,\nființa mea-i strălucitoare\nclipita mea-i nemărginire\ncîntarea mea-i nemuritoare.\n"
}