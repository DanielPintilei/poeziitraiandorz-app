{
"t" : "Tu știi atît de bine",
"d" : "",
"s" : "Tu știi atît de bine\nce ești dator să faci\nștii tot ce se cuvine\nsă spui ori ce să taci.\n- Tu poți cînd vrei cu-adevărat\nsă ții Cuvîntul Cel curat\nde-aceea vei răspunde greu\ncînd vei da ochi cu Dumnezeu.\n\nTu știi să nu faci rele\ncînd nu vrei calea lor,\nce-i sfînt și ce-s greșale\nle știi, cît ești dator.\n- Tu poți dacă voiești acum\ns-alegi al mîntuirii drum\nde-aceea vei da greu răspuns\nîn fața lui Hristos ajuns.\n\nTu știi că Domnul vede\nși plată o să dea\nși-acelui care crede\nși-acelui ce nu vrea.\n- Tu poți pe drumul bun s-o iei\nși voia Lui s-o faci, de vrei,\nde tot ce faci și tot ce spui\nvei da răspuns în fața Lui.\n"
}