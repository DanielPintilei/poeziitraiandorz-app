{
"t" : "Minuni sînt toate",
"d" : "",
"s" : "Minuni sînt toate cîte sînt\nîn cer, în ape și-n pămînt\nîn munți, în cîmpuri și-n genuni\nminuni și jos și sus, minuni.\n\nDar nu-i minune mai presus\nca Jertfa Crucii lui Isus\nîn Ea ne vom uimi mereu\nce milostiv, ce bun cu noi\nce iubitor - e Dumnezeu.\n\nMinuni sînt toate cîte vezi\nși toate spun să crezi, să crezi\nși toate ne-ncetat ne spun\nce bun e Dumnezeu, ce bun.\n\nMinune-i pîinea ce-o mănînci\nminuni sînt tainele adînci\nminuni sînt leagăn și mormînt\nminuni sînt toate cîte sînt.\n\nPătrunde-le, să știi ce ești\nși cît să crezi și să iubești\ntrăiește-le, să știi că nu-i\nminune cît iubirea Lui!\n"
}