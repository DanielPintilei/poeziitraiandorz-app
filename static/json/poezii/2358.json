{
"t" : "Cum trece soarele",
"d" : "",
"s" : "Cum trece soarele și duce\nlumina lui din zare-n zare,\nși fiecăruia-i străluce\nviață dînd la fiecare,\n- așa treci Tu ducînd lumină\npe-a vremii și pe-a lumii față,\nIsus, - și toate se-senină\nși tuturor le dai viață.\n\nCum trece vîntul peste Fire\ncu-nmiresmări și cu răcoare\nducînd și aducînd iubire\nspre toate, de la fiecare,\n- așa treci Tu purtînd putere\nîmpărtășiri și bucurie\nși cui Îți dă și cui Îți cere,\nIsus, - și toate cresc și-nvie.\n\nCum trece ploaia-mbelșugată\nca o-nviere fericită\npe toată-ntinderea uscată\nfăcînd-o verde și-nsorită\n- așa treci Tu cu-a rugăciunii\nDumnezeiască-nviorare\nlăsîndu-i tainei și minunii\nIsus, cereasca-Ți desfătare...\n"
}