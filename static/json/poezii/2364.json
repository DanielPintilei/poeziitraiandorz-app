{
"t" : "Dacă s-a făcut minunea",
"d" : "",
"s" : "Dacă s-a făcut minunea\nînnoirii vieții tale\nasta trebuie s-o vadă\norișicine, pe-orice cale.\n\nDacă-n inima ta-i pacea\nși-n ea Duhul Sfînt Se ține\nasta trebuie s-o vadă\npe-orice cale, orișicine.\n\nDacă tu-L urmezi pe Domnul\nși ții calea voii Sale\nasta trebuie s-o vadă\norișicine, pe-orice cale.\n\nDacă tu ai pentru semeni\ngînduri de iubire pline,\nasta trebuie s-o vadă\npe-orice cale orișicine.\n\nDac-ai rupt-o cu trecutul\nde păcate și greșale\nasta trebuie s-o vadă\norișicine, pe-orice cale.\n\nCăci dac-ai aflat pe Domnul\nși-I cunoști Cuvîntul bine\nvai de tine cînd n-o vede\npe-orice cale, orișicine.\n"
}