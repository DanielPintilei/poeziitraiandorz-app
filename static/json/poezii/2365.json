{
"t" : "Cînd fericit trăiești",
"d" : "",
"s" : "Cînd fericit trăiești minunea\n- în tot ce ești devii frumos\ncum cîntecul devine slavă\ncînd se-mpreună cu Hristos.\n\nCînd-nalt, te pierzi în rugăciune,\n- în tot ce-apari ești luminos,\ncum inima se face flăcări\ncînd se atinge de Hristos.\n\nCînd te-nsoțești cu Adevărul\n- în tot ce lupți ești curajos\ncum graiul se preface tunet\ncînd se aprinde din Hristos.\n\nCînd te inspiri din curăție\n- în tot ce arzi ești prețios\ncum imnul se preface aur\ncînd se-nveșmîntă cu Hristos.\n\nCînd înțelegi nefericirea\n- în tot ce-mparți ești prietenos\ncum sufletul devine lacrimi\ncînd se-ncălzește din Hristos.\n\nCînd tot lăuntrul tău e-n soare\nîn tot ce-ascunzi ești preafrumos\ncum duhul se îmbracă-n raze\ncînd se-adîncește în Hristos.\n"
}