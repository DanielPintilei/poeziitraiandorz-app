{
"t" : "Veniți dragi cîntăreți",
"d" : "",
"s" : "Veniți dragi cîntăreți, veniți,\nmai este loc oricîți să fiți.\n- Oricîți aveți ceva de spus\nveniți în corul lui Isus\noricîți aveți un viers frumos\nveniți cîntați-I lui Hristos!\n\nMai este loc oricîți ar fi\nși oricîți încă-ar mai sosi.\n- Oricîte laude s-au spus\ntot nu-s de-ajuns pentru Isus\noricît s-ar fi cîntat frumos\ntot nu-i de-ajuns pentru Hristos.\n\nCu harfele de aur sfînt,\ncu-al Slavei in curat veșmînt,\n- veniți din Răsărit și-Apus\ncîntați spre slava lui Isus\ndin cei mai sus la cei mai jos\ncîntați spre slava lui Hristos.\n\nVeniți, mai este loc, veniți\nîn frunte voi cei noi-sosiți\n- și de la cerul cel mai sus\ncîntați mărirea lui Isus\npîn-la pămîntul cel mai jos\ncîntați iubirea lui Hristos!\n"
}