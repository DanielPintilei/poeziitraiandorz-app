{
"t" : "Pentru c-ai avut chemarea",
"d" : "",
"s" : "Pentru c-ai avut chemarea cea mai sfîntă pe pămînt\nbinecuvîntare ție Maica Sfîntului Cuvînt.\n\nPentru c-ai crezut cînd încă nimeni nu credea-n Hristos\nbinecuvîntare ție cu un imn în veci frumos.\n\nPentru c-ai iubit pe Domnul cît nu-i om să-L fi iubit\nbinecuvîntare ție într-un fel desăvîrșit.\n\nPentru c-ai urmat pe Domnul suferind tot chinul Lui\nbinecuvîntare ție ca pe lume nimănui.\n\nPentru c-ai slujit pe Domnul cu un preț nemăsurat\nbinecuvîntare ție crinul cel mai preacurat.\n\nPentru c-ai slăvit pe Fiul ca pe-un Dumnezeu deplin\nbinecuvîntare ție Maica Lui, în veci. Amin.\n"
}