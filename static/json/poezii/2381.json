{
"t" : "Din lumea care-acum",
"d" : "",
"s" : "Din lumea care-acum e-un vis\nne vom trezi odată\nîn Poarta Cerului Deschis\nși-a Veșnicului Paradis\nmai minunat e tot ce-i scris\nsau spus, de el, vreodată...\n\n- Voi toți cei care-acum purtați\na Domnului povară\ndin toată inima cîntați\nși-n slujba Lui viteji luptați\npe nici un aur nu schimbați\nslăvita Lui ocară!\n\nVoi cei ce semănați plîngînd\nsămînța Lui iubită,\nsă nu aveți în voi alt gînd\ndecît să vă jertfiți lucrînd\ncăci veți purta pe veci curînd\ncununa Lui slăvită.\n\nVoi cei ce-acum cu El pășiți\ncalvarul cu răbdare,\nmai semănați, mai suferiți,\nmai așteptați, mai osteniți\nspre cel mai mare har priviți\ndin focul cel mai mare.\n"
}