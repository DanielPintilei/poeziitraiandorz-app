{
"t" : "Acolo unde e credință",
"d" : "",
"s" : "Acolo unde e credință\nchiar dacă omul e căzut,\ne semn că el mai poate-ntoarce\nspre Dumnezeul Nevăzut.\n\nAcolo unde e durere\nși lacrimă pentru păcat\ne semn că s-a născut căința\nși omul poate fi salvat.\n\nAcolo unde e dorința\nfierbinte după Dumnezeu,\ne semn că-n om lucrează Duhul\nși-l va trezi din somnu-i greu.\n\nAcolo unde crește-o rază\nde dragoste pentru Hristos\ne semn că s-a sfîrșit cu traiul\nnepăsător și păcătos.\n\nAcolo unde-i libertatea\nadevărată în Isus\ne semn că s-a sfîrșit robia\na tot ce firii e supus.\n\nAcolo însă unde-i mila\nși-i sufletul adînc smerit\nacolo numai - este semnul\ncă cineva-i desăvîrșit.\n"
}