{
"t" : "Preasfîntă Maică, te privesc",
"d" : "",
"s" : "Preasfîntă Maică te privesc\ncu Fiul tău Dumnezeiesc\nși fericit mă minunez:\ncum Îl iubești, cum Îl veghezi\ncum te apleci spre Fiul tău\ncum te uimești de Chipul Său,\ncum legeni Scumpul tău Odor\ncu-atîta dragoste și dor...\n\nO, cum de fericită-L culci\ncîntîndu-I psalmii cei mai dulci\nși-n ceasul sfintei rugăciuni\nmînuțele cum I-mpreuni...\n- Oștiri cerești Îi cîntă Sus\ntu-I faci hăinuță lui Isus\npăstori și magi se-nchină-n prag\ndar tu-L hrănești la sîn cu drag.\n\nO, cum să nu-ți cîntăm frumos\ncînd faci atît pentru Hristos\ncînd Îl veghezi și-L îngrijești\nîn felul cel mai sfînt să-L crești...\n- Nainte de-a fi-al tuturor\na fost al tău Preascump Odor,\ncîți vor cinsti pe Fiu-ți Sfînt\nsă te cinstească pe pămînt!\n"
}