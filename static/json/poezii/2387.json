{
"t" : "Cînd simți amenințarea",
"d" : "",
"s" : "Cînd simți amenințarea și pumnul urii greu\nîncredințează-ți soarta deplin lui Dumnezeu.\n\nCînd simți îngrijorarea și tremurul fricos\nîncredințează-ți soarta în Mîna lui Hristos.\n\nCînd simți că nici o cale și nici o ușă nu-i\nîncredințează-ți fiii și frații-n Mîna Lui.\n\nCînd simți venind pîrjolul cumplitelor dureri\nîncredințează-ți totul cereștilor puteri.\n\nCînd simți apropierea sfîrșitului curînd\nîncredințează-ți duhul în Mîna Celui Blînd.\n\nPuternic este Domnul și-n veci Adevărat\nce Lui se-ncredințează de El va fi-apărat.\n"
}