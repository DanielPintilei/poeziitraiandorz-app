{
"t" : "Să pot să merg",
"d" : "",
"s" : "Să pot să merg, să pot să stau\noricît sau cu oricine\n- eu nu mai vreau și nu mai vreau\nIsus, decît cu Tine.\n\nSă pot să plîng, să pot să cînt\ncu dorul tot din mine\n- eu nu mai simt și nu mai sînt\nIsus, decît cu Tine.\n\nSă pot să țin, să pot să las\ntot ce se pare bine\n- eu nu mai vreau nici zi nici ceas\nIsus, decît cu Tine.\n\nSă pot urî, să pot iubi\nsau lepăda ori ține\n- eu n-aș tăcea și n-aș vorbi\nIsus, decît cu Tine.\n\nSă pot să spun tot ce gîndesc\nchiar ce nici se cuvine,\n- eu nu mai spun nici mai primesc\nIsus, decît cu Tine.\n\nSă pot trăi, să pot muri\noriunde crezi de bine\n- eu n-aș putea și n-aș dori\nIsus, decît cu Tine.\n"
}