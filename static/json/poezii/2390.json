{
"t" : "Pentru tine Mi-am lăsat Eu",
"d" : "",
"s" : "Pentru tine Mi-am lăsat Eu slava Mea cerească,\npentru tine raiul dulce, oastea îngerească,\npentru tine locuri scumpe, lucruri minunate\npentru tine, - și nu-Mi pare nici un rău de toate.\nPentru mine, pentru mine\nDomnul meu, Domnul meu\npentru Tine, pentru Tine\nlas și eu\nvreau la fel să las și eu.\n\nPentru tine Mi-am luat Eu nume de ocară,\npentru tine Crucea aspră, Golgota amară,\npentru tine spini și cuie, palme și nuiele\npentru tine, - și nu-mi pare nici un rău de ele.\nPentru mine, pentru mine\nDomnul meu, Domnul meu\npentru Tine, pentru Tine\niau și eu\nvreau la fel să iau și eu.\n\nPentru tine-am ostenit Eu căi îndelungate,\npentru tine-am înfruntat Eu fiare-nverșunate,\npentru tine-am dat Eu morții prețul cel mai mare\npentru tine, - și de toate nici un rău nu-Mi pare.\nPentru mine, pentru mine\nDomnul meu, Domnul meu\npentru Tine, pentru Tine\ndau și eu\nvreau la fel să dau și eu.\n\nPentru tine, căci pe tine te iubesc fierbinte\npentru tine pregătesc Eu ce nici nu-s cuvinte...\n- pentru Mine și tu lasă lumea cu-a ei rele\npentru Mine, - și nu-ți pară nici un rău de ele.\nPentru mine, pentru mine\nDomnul meu, Domnul meu\npentru Tine, pentru Tine\nlas și eu\nvreau la fel să las și eu!\n"
}