{
"t" : "Tu Mă iubești?",
"d" : "",
"s" : "- Tu Mă iubești, iubitul Meu,\nmai mult ca orișicare?\npoți tu veni fără-ndoieli\npe calea Crucii oare?\n- da Doamne, știi că Te iubesc\ndar nu-s de-ajuns de tare!\n\n- Iubitul Meu, tu Mă iubești\nmai mult ca orice-avere,\npoți tu să lași al lumii tron\nsă iei a Mea durere?\n- da Doamne, știi că Te iubesc\ndar încă se mai cere!\n\n- Iubitul Meu, azi Mă iubești\nmai mult ca ieri pe Mine,\ncrești oare tu iubirea Mea\ntot mai frumoasă-n tine?\n- da Doamne, știi că Te iubesc\ndar vreau mai mult, știi bine!\n\nEști mulțumit cu cît îi dai\nși cît îi arzi iubirii,\nÎmi ști tu oare îndeajuns\ndulceața-mpărtășirii?\n- nu Doamne, ci mai nalt mi-aș vrea\naltarul dăruirii!\n\nAjută-mi Preaiubitul meu\niubirii proșternute\nsă-Ți verse mirul cel mai scump\nal lacrimii tăcute\nca rana cea mai din adînc\nsă-Ți spele și sărute.\n"
}