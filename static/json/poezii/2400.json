{
"t" : "Doamne, numai Tu știi",
"d" : "",
"s" : "Doamne, numai Tu știi Singur\narzătoarea-mi cruce,\n- dacă nu mi-o porți Tu, oare\ncine mi-o va duce?\ncă pe lume n-am pe nimeni\ns-o mai poată duce.\n\nNumai Tu-mi poți înțelege\nlacrimile-amare\nnu-mi mai știe-n lumea asta\nnimeni ce mă doare\nnu mai știe ca și Tine\nnimeni ce mă doare.\n\nNumai Singur Tu poți astăzi\nsă-mi fii mai aproape\n- dacă nu-mi ajuți Tu oare\ncine-o să mă scape?\nn-am pe nimeni, ca pe Tine\naltul să mă scape.\n\nNumai de la Tine Singur\nmai aștept scăpare\n- numai Tu știi ce-i iubirea\nsingură sub soare,\ncînd așteaptă și cînd plînge\nsingură sub soare!\n"
}