{
"t" : "Și eu am tras cu Domnul",
"d" : "",
"s" : "Și eu am tras ades cu Domnul\nla jugul Lui cel bun și greu\n- dar numai asudînd aflat-am\nce minunat e Dumnezeu.\n\nȘi eu m-am dus plîngînd adesea\npe brazda plugului ceresc\n- dar numai semănînd cu lacrimi\naflai că-s vrednic să trăiesc.\n\nȘi eu am fost ades în locul\nchinuitor și-ntunecos\n- dar numa-n gropi cu lei aflat-am\nce har e-alături de Hristos.\n\nȘi eu am spus ușor adesea\ncuvîntul cel mai nalt și greu\n- dar pe cruce știu c-odată\ndai tot ce-ai spus, lui Dumnezeu.\n\nȘi eu am stat pe rugul unde\nse arde cel mai dureros\ndar numai astfel știu că nu e\nalt loc mai vrednic de Hristos.\n\nȘi eu am dus adesea lupte\nde temeri și-ndoieli cuprins\ndar numai cînd mi-am dat viața\nn-am mai putut să fiu învins!\n"
}