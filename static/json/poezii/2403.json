{
"t" : "Preaiubitule, nu-i nimeni",
"d" : "",
"s" : "Preaiubitule, nu-i nimeni\nnicăieri pe veșnicie\nminunat, plăcut și dulce\nși frumos, asemeni Ție,\n- fiecare are-o floare\nTu, Iubitul meu, o mie.\n\nAșteptînd pe orice mire\nobosesc și plec odată,\nascultînd la orice cîntec\nbucuria mea înceată,\n- dar de Tine, doar de Tine\nnu mă satur niciodată.\n\nDe-aș privi la orice soare\ntot i-ar fi vreo umbră poate,\norice rai mai are-o lipsă,\norice zări pot fi-nserate\n- numai ale Tale-s numai\ndulci și limpezi toate-toate.\n\nOrice-am drag, - mai uit vreodată\norice-am bun, - mai las deoparte\nde-orice-am dulce, - mă mai satur\nde-orice prieten m-aș desparte\n- dar de Tine, doar de Tine\nnici în viață, nici în moarte!\n"
}