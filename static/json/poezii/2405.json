{
"t" : "În orice cale, Domnul",
"d" : "",
"s" : "În orice cale, Domnul cu noi are să fie\nslăvit să fie Domnul acum și-n veci, amin\nplecarea și venirea s-avem cu bucurie\na Lui să fie slava în veci de veci, amin.\n\nÎn orice vreme, Domnul cu noi e totdeauna\nslăvit să fie Domnul acum și-n veci, amin\nîn muncă și-n odihnă păziți să fim întruna\na Lui să fie slava în veci de veci, amin.\n\nÎn orice stare, Domnul cu noi va fi oriunde\nslăvit să fie Domnul acum și-n veci, amin\nsub aripile Sale deplin a ne ascunde\na Lui să fie slava în veci de veci, amin.\n\nPe drumul cu primejdii ne va-nsoți aproape\nslăvit să fie Domnul acum și-n veci, amin\nde orice ochi și mînă vicleană, să ne scape\na Lui să fie slava în veci de veci, amin.\n\nÎn ziua fericirii de pază-o să ne fie\nslăvit să fie Domnul acum și-n veci, amin\nferind netulburată a noastră bucurie\na Lui să fie slava în veci de veci, amin.\n\nÎn stările de teamă ne va păzi mai tare\nslăvit să fie Domnul acum și-n veci, amin\niar noi Îi vom da veșnic iubire și cîntare\na Lui să fie slava în veci de veci, amin...\n"
}