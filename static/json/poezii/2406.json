{
"t" : "Doamne, dintre cîte încă",
"d" : "",
"s" : "Doamne, dintre cîte încă\nștiu că n-am - și-Ți cer cu dor\nruga mea-i cea mai adîncă:\ndă-mi un suflet iubitor.\n\nDintre cîte bunuri sfinte\nȚi le cer din drum spre Rai\nTe rog Doamne mai fierbinte\nbună inimă să-mi dai.\n\nDintre cîte daruri bune\nare Duhul Tău Cel Drept\nDoamne-n orice rugăciune\ncer un cuget înțelept.\n\nDintre perlele frumoase\nși-al virtuților șirag\nvorbele cuviincioase\nȚi le-aș cere mai cu drag.\n\nDintre cîte minunate\nfrumuseți și daruri ai\neu privirile curate\nȚi le cer mai mult să-mi dai.\n\nDar c-o dragoste voioasă\nDoamne-Ți cer și mai profund\nc-o purtare prietenoasă\ntoate-acestea să-mi ascund.\n"
}