{
"t" : "Doamne, nu-mi lăsa vreodată",
"d" : "",
"s" : "Doamne, nu-mi lăsa vreodată\nnici în cea mai mică parte\nviața-mi, lui Hristos predată\nchipul lumii să-l mai poate.\n\nNu-mi lăsa pe-nfățișare\nnici o urmă ce-amintește\ncu rușine, chipu-n care\numblă lumea și vorbește.\n\nNu-mi lăsa peste cuvinte\nîn vreun fel să se cunoască\nurma rea de mai-nainte\ndin vorbirea păgînească.\n\nNu-mi lăsa peste cîntare\nfelul vinovat al firii\nce dezgustă cu-ntristare\nduhul tainic al iubirii.\n\nNu-mi lăsa umblării mele\nnici vreo urmă ce arată\ncă mai am vreun semn din cele\nce le-aveam pe calea lată.\n\nNu-mi lăsa pe nici vreo parte\nchip ce seamănă a lume\nca ființa-mi să nu poarte\nspre osîndă Scumpu-Ți Nume.\n"
}