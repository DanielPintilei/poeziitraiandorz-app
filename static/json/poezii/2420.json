{
"t" : "Privesc la fratele",
"d" : "",
"s" : "Privesc la fratele ce tace\ncînd mulți îi spun în față: tu!\n- el poate îndura ocara\nel poate, - dar eu încă nu!\n\nPrivesc la cel ce nu se plînge\ncînd i se fură tot ce-avu,\n- el poate duce nedreptatea\nel poate, - dar eu încă nu!\n\nPrivesc la cel ce nu întoarce\ncu rău, cui răul i-l făcu,\n- el poate iertător să rabde\nel poate, - dar eu încă nu!\n\nPrivesc la cel ce are milă\nde blestematul ce-l bătu,\n- el poate, pașnic, să se roage\nel poate, - dar eu încă nu!\n\nPrivesc la cel ce moare-n pace\nspre slava care și-o ceru,\n- el poate Doamne, să Te vadă\nel poate, - dar eu încă nu!\n\nIsuse Doamne, mi-e rușine\ncînd mă gîndesc la ce-ai spus Tu\n- de ce eu nu privesc la Tine\nde ce el poate - și eu nu!\n"
}