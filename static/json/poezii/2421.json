{
"t" : "Tot ce-i mai frumos",
"d" : "",
"s" : "Tot ce-i mai frumos în mine\ntot ce-n loc mai dulce-i pus,\ntot ce-i stare mai curată\nȚi-aș da Ție Scump Isus.\n\nTot ce-i mai frumos în cîntec,\ntot ce-i viers mai dulce spus,\ntot ce-i harfă mai divină\nȚi-aș da Ție Scump Isus.\n\nTot ce-i mai frumos în limbă\ntot ce-i grai mai dulce-adus\ntot ce-i formă mai divină\nȚi-aș da Ție Scump Isus.\n\nTot ce-i mai frumos în minte\ntot ce-i țintă mai presus,\ntot ce-i artă mai adîncă\nȚi-aș da Ție Scump Isus.\n\nTot ce-i mai curat în lacrimi\ntot ce n-are-n veci apus,\ntot ce-i dor și rugăciune\nȚi-aș da Ție Scump Isus.\n\nTot ce-i mai presus în jertfă\ntot ce-i slavă-n ceruri Sus,\ntot ce-i scump în Veșnicie\nȚi-aș da Ție Scump Isus.\n"
}