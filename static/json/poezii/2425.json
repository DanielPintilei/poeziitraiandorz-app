{
"t" : "O, Tatăl nostru Nepătruns",
"d" : "",
"s" : "O, Tatăl nostru Nepătruns\nîn ce minuni Te-arați ascuns,\nîn ce veșmînt de forme noi\ndorești să Te-nțelegem noi!\n\nSlăvit să fii, slăvit mereu\nSfînt Tatăl nostru Dumnezeu\nslăvit să fii tot mai frumos\nprin Fiul Tău Isus Hristos.\n\nMinunile ce le-auzim\nși le pătrundem și le știm\nsînt sfinte văluri străvezii\nsub care Tu spre lume vii.\n\nMinunile ce le privim\nși înțelesul nu li-l știm\nsînt tainele ce-ndeamnă blînd\nsă Te-adorăm uimiți, crezînd.\n\nMinunile de Sus și jos\nsînt mersul Tău armonios\nminunile din Nesfîrșit\nsînt mersul Tău desăvîrșit.\n\nAdoră-L suflete al meu\nprin tot ce ești, pe Dumnezeu\nprin tot ce faci și tot ce spui\nslăvește-I Măreția Lui.\n"
}