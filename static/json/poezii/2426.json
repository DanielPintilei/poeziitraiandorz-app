{
"t" : "Doamne, fii mereu cu mine",
"d" : "",
"s" : "Doamne, fii mereu cu mine\nîn această noapte grea\ncînd vrăjmașul Tău se ține\npas cu pas pe urma mea.\n\nDoamne, fii vieții mele\npază și-adăpost mereu\ncăci primejdii tot mai grele\nsimt și văd pe drumul meu.\n\nSufletul mi-e plin de groază\ncînd văd leul cel cumplit\nfii-mi Tu Păstor și Pază\nși-Ajutor nedespărțit.\n\nIată ura-i înfocată\nne-ncetat cît rău îmi vrea,\nfără Tine, dintr-o dată\nmi-ar zdrobi viața mea.\n\nDoamne-acopere-mi privirea\nși auzu-nspăimîntat\nnici să-i văd închipuirea\nnici să-l simt apropiat.\n\nȚine-mă la Sînu-Ți dulce\napărat de-acest vrăjmaș\npînă-atunci cînd mă vei duce\nîn Eternul Tău Lăcaș!\n"
}