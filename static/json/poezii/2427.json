{
"t" : "Viață scurtă, viață scurtă",
"d" : "",
"s" : "Viață scurtă, viață scurtă\ncît de lung popas păreai\ncît de mult ceream la tine\n- și-acum ce puține ai!\n\nClipă dusă, clipă dusă\nce puțină te-am crezut\nși-acum, prea tîrziu, cum aflu\ncît de scump e ce-am pierdut.\nDrum al slavei, drum al slavei\ncît poți fi de luminos\nși eu totuși cît de leneș\nte-am urcat după Hristos.\n\nVeșnicie, veșnicie\nce clipită-i cît am plîns\nși tu cîtă avuție\nde cîntări și har mi-ai strîns.\n\nMilă sfîntă, Milă sfîntă\nce puțin te-am meritat\nși tu-n cîtă bunătate\nmă dorești în Cer intrat!\n"
}