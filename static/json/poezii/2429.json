{
"t" : "Coboară-mi Doamne",
"d" : "",
"s" : "Coboară-mi Doamne-mbărbătare\nîn golul inimii trudite\ncînd pașii-mi tremură prea tare\nși mîinile mi-s prea slăbite.\n\nCînd inima-mi se teme\nși urcă tremurînd,\nIsuse-n orice vreme\ncoboară-n mine blînd.\n\nCoboară dulcea-Ți mîngîiere\nîn trupul meu zdrobit de cruce\ncînd o să guste numai fiere\npentru iubirea ce-Ți aduce.\n\nCoboară sfînta-nfiorare\nîn laudele-nlăcrimate\nmai mult atunci cînd mai amare\nmi-s răsplătirile-adunate.\n\nCoboară calda mulțumire\nîn cea din urmă rugăciune\ncînd împlinita mea slujire\nIsuse-n Mîna Ta voi pune.\n\nCoboară ne-ncetat - și-n mine\nși-n jurul meu - a Ta putere\ndin orice pătimiri, prin Tine\nsă mă înalț c-o înviere.\n"
}