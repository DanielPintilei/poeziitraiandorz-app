{
"t" : "Noi avem toți un Domn",
"d" : "",
"s" : "Noi avem toți un Domn împreună\nși-ntre noi, toți, prin El, sîntem frați\nla un lanț, la un jug, și-o cunună\npentru El, ca și El, destinați!\n\nNoi avem un ogor împreună\nsinguratici, adesea, lucrăm\ndar curînd, fericiți, roadă bună\nîmpreună o s-o adunăm.\n\nNoi avem toți o țintă-mpreună\nînspre ea, necurmat, să privim\nde e vînt, ori senin, ori furtună\nîntr-un gînd pentru El, să trăim.\n\nNoi avem o chemare-mpreună\npentru care răspundem la fel,\npentru ea fiecare să-și pună\ninima și puterea din el!\n\nSă luptăm totdeauna-mpreună\ntot ce facem să fie-ntr-un gînd,\nfiecare cu drag se supună\ntoți un duh și-o simțire avînd!\n\nFiți smeriți și fiți blînzi împreună,\niertători și-ntr-un duh credincios,\nîmpreună purtînd lupta bună\ndin iubire slujind lui Hristos.\n\nNu uitați, o nicicînd, că-mpreună\nîntre voi, prin Hristos, sînteți frați,\npentru-o jertfă și-un jug și-o cunună\nla aceeași lucrare chemați!\n"
}