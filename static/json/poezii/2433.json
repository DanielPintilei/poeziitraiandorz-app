{
"t" : "Cu cît ai un dar",
"d" : "",
"s" : "Cu cît ai un dar mai mare,\nsă muncești mai înfocat\nde-orice timp pierdut zadarnic\nție-ți este mai păcat.\nCu cît ai mai naltă starea\nsă te porți și mai smerit\ndacă ești tiran ori mîndru\ntu ești mai de osîndit.\n\nCu cît ai un loc mai vrednic,\numblă mai cuviincios\norice rău văzut la tine\neste-o hulă lui Hristos.\nCu cît ai un nume care\ne mai nalt și cunoscut\ntot ce văd la tine alții\nsfînt să fie și plăcut.\n\nCu cît ai în urmă anii\ntot mai mulți și mai săraci\norice clipă, mai cu teamă\nși mai cu folos s-o-mbraci.\nCăci în fața veșniciei\nvei vedea-ngrozit și mut\nce-ai pierdut pe totdeauna\ncînd puteai - și n-ai făcut!\n"
}