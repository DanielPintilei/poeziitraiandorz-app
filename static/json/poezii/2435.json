{
"t" : "Oricît eram de singur",
"d" : "",
"s" : "Oricît eram de singur pe drumul străbătut\ncînd Te-am avut cu mine, în ceruri m-am crezut.\n\nPrezența Ta Isus Iubit\nm-a luminat și fericit\nprin toate cîte le-am trăit.\n\nPrezența Ta umplîndu-mi întreg lăuntrul meu\nn-am mai știut de nimeni decît de Dumnezeu.\n\nN-am mai văzut primejdii, n-am mai simțit că-s spini\nstrăinii mi-erau prieteni și lacrimile crini.\n\nCînd străbăteam pustiuri de chinuri sufletești\nmi-ai dat pe drumul crucii trăiri dumnezeiești.\n\nAzi lunga crucii cale suită ascultînd\nîmi pare toată numai un dulce cîntec blînd.\n\nO, Preaiubit Isuse, cînd dragostea-Ți mi-o dai\naici și-n Cer, oriunde îmi pare-același rai.\n"
}