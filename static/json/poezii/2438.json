{
"t" : "Dacă anii vieții tale",
"d" : "",
"s" : "Dacă anii vieții tale ți s-au dus prea în zadar,\norice amintiri și gînduri o să-ți aibă gust amar.\nOrice rînd o să-ți grăiască despre-un adevăr știut\ncare-ar fi putut da roade, dar din lene l-ai pierdut.\n\nOrice loc o să-ți aducă inimii învinuiri\nde-un cuvînt călcat credinței, de-un păcat unei iubiri.\nOrice cale o să-ți strige vină-n Ziua de Apoi\nc-ai putut s-o duci spre slavă, dar ai dus-o spre noroi.\n\nOrice dar primit din ceruri, orișice veșmînt purtat\norice rod luat - va spune că ți-a fost nemeritat.\n- O, cînd anii vieții tale sînt așa de parcă nu-s\ncu ce-i duci - și ce răsplată crezi că afli la Isus?\n"
}