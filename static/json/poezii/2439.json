{
"t" : "Strîmtă-i calea mîntuirii",
"d" : "",
"s" : "Strîmtă-i calea mîntuirii\nși purtarea crucii-i grea\ndac-ar fi ușoară-aceasta\nn-ar fi-așa puțini pe ea.\n\nGrea-i umblarea cu-adevărul\npe pămîntul de minciuni\ndac-ar fi ușoară-aceasta\nn-ar fi-așa de rari cei buni.\n\nMare-i lupta cu-ndoiala\ncînd privești spre ce nu vezi,\ndac-ar fi ușoară-aceasta\nn-ar fi-atît de greu să crezi.\n\nMulte-s ranele vieții\ncelui înfrînat și-ales,\ndac-ar fi puține-acestea\nn-am fi-așa zdrobiți ades.\n\nChinuit e drumul jertfei\npîn-la Țelul strălucit\ndac-ar fi ușor acesta\nn-ar fi-atît de răsplătit.\n\nDar slăvită-i veșnicia\ncelui drept și credincios\ndacă n-ar fi-așa ne-ar spune-o\nAdevărul și Hristos!\n"
}