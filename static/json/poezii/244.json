{
"t" : "O, de nu-L mai iubești...",
"d" : "",
"s" : "O, de nu-L mai iubești pe Domnul\nce mai iubești tu oare az’\nce oare cînd privești acuma\nmai luminează-al tău obraz?\n\nO, de ce nu mai ești plin de rîvnă\nazi, pentru Domnul, cum erai\ntu pentru cine-alergi în viață\nși gîndurile cui îți dai?\n\nTu astăzi nu mai mergi cu frații\ndar unde duce calea ta?\n- Ce slavă te-aștepta în ceruri\nși cum te-ai lepădat de ea!\n\nZadarnic ai răbdat tu oare\natîta pentru Dumnezeu,\n- ce lucru-a fost atît de mare\nde l-ai plătit atît de greu?\n\nPe ce-ai vîndut a ta avere\nși-ai dat tu locul tău slăvit,\ncu ce rămîi cînd moștenirea\ncerească ți-ai nesocotit?\n\nDe ce-ai dat altuia cununa\npăstrată pentru tine Sus,\ncum vei putea-ntîlni odată\nprivirea Domnului Isus?\n\nCutremură-te-adînc și-ntoarce\nmai poți și-acum a te salva,\ndar mare,\ncît a fost căderea,\nsă fie pocăința ta!...\n"
}