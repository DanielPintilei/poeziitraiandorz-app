{
"t" : "Cu cît văd mai mult",
"d" : "",
"s" : "Cu cît văd mai mult cum merge\nveacu-acesta păcătos,\nștiu cu groază și cu lacrimi\nce-ajungeam fără Hristos.\n\nCît voi fi - voi vesti\nmulțumind - și slăvind\ncredincios - și voios\nmîntuirea lui Hristos.\n\nCe-ar fi fost, fără nădejde\nchinul meu din zidul gros,\nmulta mea singurătate\nce-ar fi fost fără Hristos?\n\nCe-ar fi fost, fără iubire,\nmersul meu întunecos,\ndus de-atîta ispitire\nce-aș fi-ajuns fără Hristos?\n\nCe-ar fi fost fără-nfrînare\ntraiul meu nerușinos,\nprin atîta nebunie\nce-aș fi-ajuns fără Hristos?\n\nO, cînd știu în ce foc veșnic\nm-aș fi dus, de nimeni scos\nnu știu cum să spun cît bine\nam aflat lîngă Hristos!\n"
}