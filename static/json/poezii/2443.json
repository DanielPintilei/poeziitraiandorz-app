{
"t" : "Din noapte și din neființă",
"d" : "",
"s" : "Din noapte și din neființă\nnăscut de-al Tău Cuvînt Divin\nmișcat de-a Duhului dorință\nspre Tine vin.\nDin îndoieli și frămîntare\ndorit dup-un adînc alin\nflămînd de-un har și-o-ncredințare\nspre Tine vin, spre Tine vin.\n\nIsuse fă-mă să-mi găsesc\nîn Tine tot ce-mi mai doresc.\n\nDin greutăți și suferință\ndezmoștenit și pelerin\nrăzbind cu greu prin necredință\nspre Tine vin.\nDin întristări și slăbiciune\nde bănuieli și temeri plin,\nmereu cu-amară rugăciune\nspre Tine vin, spre Tine vin.\n\nDin amăgiri și din căință\nsătul de fiere și venin\ncu cea din urmă năzuință\nspre Tine vin.\nDin vis și din deșertăciune\ndespovărat de-al cărnii chin,\nsfințit de-a Golgotei Minune\nspre Tine vin, spre Tine vin.\n"
}