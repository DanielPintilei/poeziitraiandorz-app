{
"t" : "Doar gîndul Tău",
"d" : "",
"s" : "Doar gîndul Tău a pus în mine\nlumina sfințitoarei zări\ndin Duhul Tău Isuse-mi vine\nputerea sfintelor cîntări.\nSlăvit să fii în veci Isus\nde tot ce gîndului mi-ai spus\nde tot ce-n inimă mi-ai pus\nslăvit Isus.\n\nDoar voia Ta îmi lasă-n cale\nispitele cu care lupt\nși temeri și-ncercări și jale\n- ca să mă-apropii ne-ntrerupt.\nSlăvit să fii în veci Isus\nde tot îndemnul ce mi-ai spus\nde tot ce-n viața mea ai pus\nslăvit Isus.\n\nDoar grija Ta necontenită\nîmi dă mereu har după har,\nca rugăciunea mea-noită\nsă-Ți mulțumească iar și iar.\nSlăvit să fii în veci Isus\nde tot ce pentru-acum mi-ai spus\nde tot ce-n viitor mi-ai pus\nslăvit Isus...\n"
}