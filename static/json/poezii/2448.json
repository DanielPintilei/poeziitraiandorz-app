{
"t" : "Cum nu mai lasă",
"d" : "",
"s" : "Cum nu mai lasă peste-o carte\nnici urmă ochii ce-o citesc,\nașa să nu-mi lași Tu Isuse\npe gînduri răul ce-l privesc.\n\nCi după toate să-mi rămîi\nTu Cel mai Drag și mai dintîi\nținînd pe sufletu-mi curat\nseninu-Ți Chip netulburat.\n\nCum nu mai lasă peste-o apă\nnici urmă chipul oglindit\nașa să nu-mi lași peste cuget\nnimic din răul întîlnit.\n\nCum nu mai lasă peste-o floare\nnici urmă o mireasmă rea,\nașa să nu-mi lași peste viață\ndin lume, ce e rău în ea.\n\nDar ochii Tăi și Chipu-Ți dulce\nși-a Ta mireasmă, vreau, Isus,\npe gînd, pe cuget și pe viață\nsă-mi fi semn de-a pururi pus!\n"
}