{
"t" : "Cînd te uiți prea mult",
"d" : "",
"s" : "Cînd te uiți prea mult în soare\nnu mai vezi pămîntul jos,\ncînd te crezi prea multe-n stare\nuiți de cel neputincios.\n\nNu uita, nu uita, nu uita\ncă-i un vis și viața ta\nîn curînd, în curînd, în curînd\nparcă nici n-ai fost nicicînd.\n\nCînd lumina-n tine scade\ncresc a umbrelor poveri\ncînd virtutea-n pofte-ți cade\npierzi cereștile puteri.\n\nCînd îți e prea cald și bine\numbli singur, rupt de toți\ncînd ai zile prea senine\nnu-i mai cauți pe frați și soți.\n\nCît de bine-ți face ție\nDumnezeu, cînd ești fălos\ncă te duce-n sărăcie\nși te-aruncă-n lacrimi jos.\n\nCe cunună, ce cunună\numblă Domnul ne-ncetat\nși pe capul tău să pună\ndac-ar fi mai aplecat!...\n"
}