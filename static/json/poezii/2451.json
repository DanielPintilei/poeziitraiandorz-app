{
"t" : "Ce vei face cînd aceste",
"d" : "",
"s" : "Ce vei face cînd aceste\ncîte-n lume ți le strîngi\nle vei pierde fără veste\nși-ai să cazi zdrobit să plîngi?\nCe vei face-n ceasul morții\ncel înfricoșat și greu\nce vei face-n fața Porții\nmort vrăjmaș cu Dumnezeu?\n\nAzi răspunde, cît ești viu\ncăci la moarte-i prea tîrziu.\n\nPoți să strîngi în lume parte\nbună-aici și de folos\ndar de nu te-ajută-n moarte\nce-ai să faci fără Hristos?\nCe-ai să faci golit de toate\ncîte ți le-aduni mereu\nce-ai să faci numa-n păcate\nmort vrăjmaș cu Dumnezeu?\n\nZilnic merg spre Judecată\nale tale fapte rînd\ndupă ele, la răsplată\nai să mergi și tu curînd.\nCe vei face în cădere\naruncat în iadul greu\nce vei face la-nviere\nmort vrăjmaș cu Dumnezeu?\n"
}