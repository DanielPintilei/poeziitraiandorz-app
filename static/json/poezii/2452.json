{
"t" : "Să nu te temi de bătrînețe",
"d" : "",
"s" : "Să nu te temi de bătrînețe\ncînd rădăcina ți-e-n Hristos\na-hărniciei tale fețe\nîntineri-vor mai frumos.\nCum soarele nu-mbătrînește\nci-i tot mai viu și cald mereu\nși-mprospătat întinerește\n- așa-i și cel din Dumnezeu.\n\nSă nu te temi de toamna plină\nde rod și de belșug cules\n- așa-i cuprinsul de lumină\nși strînsul unui om ales.\nCum un izvor nu-mbătrînește\nci-i tot mai proaspăt și voios\nașa-i și cel ce-ntruna-și crește\ntulpina vieții din Hristos.\n\nSă nu te temi că vine bruma\ncînd har din Sfîntul Duh îți iai\ncînd toate gîndurile numa’\nspre viața veșnică le ai.\nCum Biblia nu-mbătrînește\ncum Sfîntul Duh e-aprins mereu\ncum zilnic harul se-nnoiește\n- așa-i și cel din Dumnezeu.\n"
}