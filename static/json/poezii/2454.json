{
"t" : "Du-te și tu de vestește",
"d" : "",
"s" : "Du-te și tu de vestește\nmîntuirea lui Hristos\ncăci păcatul crește-crește\nși sfîrșitu-i fioros.\n\nDu-te astăzi de vestește\nchiar de crezi că-i în pustiu\ndu-te cheamă, stăruiește\npînă cînd nu-i prea tîrziu.\n\nN-avea frică nici rușine\na chema la Dumnezeu\ncît de greu ți-ar fi - știi bine\ndacă taci, va fi mai greu.\n\nLumea piere-n neștiința\nmîntuirii lui Hristos\nblestemul și necredința\nduc la iadul fioros.\n\nVremea harului sfîrșește\niar în lumea fără har\nfărdelegea crește-crește\nși chemarea-i în zadar.\n\nVine-o zi - și nu-i departe\ncînd va tace-al Crucii grai\nși-atunci fi-va numai moarte\nstrigăte și plîns și vai!\n"
}