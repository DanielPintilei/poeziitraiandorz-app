{
"t" : "Ce mulți oameni nu vor ști",
"d" : "",
"s" : "Ce mulți oameni nu vor ști niciodată\ncît de mult i-a iubit Dumnezeu\ngîndul lor și duhul lor viața toată\nîn păcat stă-ngropat tot mai greu\nvai, ce-amar e-a nu ști niciodată\ncît de mult te-a iubit Dumnezeu!\n\nVoi care știți - mărturisiți\nla orișicare om duios\nspre-a nu trăi - și-a nu muri\nnici unul fără de Hristos.\n\nCe mulți oameni nu-nțeleg niciodată\ncît de bine-i a fi cu Isus\nce slăvită e o viață predată\nunui țel și-unui har făr-apus\nvai, ce-amar e-a nu ști niciodată\ncît de bine-i a fi cu Isus!\n\nCe mulți oameni n-au simțit niciodată\ncît de dulce-i să plîngi cu Hristos\nnici ce-i astăzi conștiința-mpăcată\nnici ce slavă-i să mori credincios\nvai, ce-amar e-a nu ști niciodată\ncît de dulce-i să plîngi cu Hristos!\n\nCe mulți oameni nu vor ști niciodată\ncum i-a vrut Sus în Cer Dumnezeu\nviața lor va fi-n veci îngropată\nîntr-un loc și-ntr-un foc tot mai greu\nvai, ce-amar e-a nu ști niciodată\nSus în Cer cum te-a vrut Dumnezeu!\n"
}