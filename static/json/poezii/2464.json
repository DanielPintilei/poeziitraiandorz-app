{
"t" : "Dacă ne-adunăm în Domnul",
"d" : "",
"s" : "Dacă ne-adunăm în Domnul, dac-avem al Lui Duh Sfînt\ndacă inimile noastre una-n părtășie sînt,\ndac-avem a Lui iubire, dac-avem al Lui sfînt țel\n- atunci orișicînd ne strîngem, este între noi și El.\n\nAtunci Tatăl ne ascultă tot ce-I cerem fericit\natunci Fiul ne-nsoțește prin Cuvîntul Lui Sfințit\natunci Duhul ne îndrumă în tot lucrul Său deplin\n- și-ntre noi se vede rodul mult și dulce și divin.\n\n... Dar cînd fără unitate și iubire ne-adunăm\ncînd nici duh nici părtășie nu avem și nu căutăm\ncînd trăim păcate-ascunse, cînd ni-e gîndul mînios\n- atunci în zadar ne strîngem, ne-adunăm fără Hristos.\n\nDumnezeule, ai milă nu lăsa-ntre noi nicicînd\nlipsa Ta și nelucrarea Duhului Ceresc și Blînd\nnu lăsa-ntîlnirea noastră fără dragoste și har,\nca să nu ne fie lupta și-alergarea în zadar!\n"
}