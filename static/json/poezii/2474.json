{
"t" : "Ce bine-i printre voi...",
"d" : "",
"s" : "Ce bine-i printre voi iubiții\nși dragii sufletului meu\niubirea voastră-n mine arde\nalături de-a lui Dumnezeu\nîntîi e-a Lui, apoi aproape\nde ea mi-e dragostea de voi\nHristos și voi mi-ați fost comoara\nîn lumea asta de noroi.\n\nFiți binecuvîntați\nsurori iubite și scumpi frați.\n\nCe bine-i printre voi iubiții\nși scumpii vieții mele-ntregi\nde voi mă strîng ale iubirii\nîn veci nebiruite legi\nde voi și de Hristos pe viață\nși veșnicie sînt legat\nnimic nu va putea desparte\nce Dumnezeu a-mpreunat.\n\nCe bine-i lîngă voi, cu lacrimi\nîngenuncheați să ne rugăm\nce bine-i lîngă voi cînd Sfîntul\nCuvînt Ceresc Îl ascultăm\nce bine-i lîngă voi cînd glasul\nprintre cîntări ni-l împletim\nce bine-i cînd gîndim că-n ceruri\nîn veci n-o să ne despărțim.\n\nCe bine-i cînd la despărțire\nsînt petrecut cu drag de voi\nce bine-i cînd iubirea voastră\nmă-ntîmpină venind napoi\nce dulce e cu voi la muncă\nși ce ușor cu voi la greu\ncu voi e Dumnezeu în mine\nși eu cu voi în Dumnezeu!\n"
}