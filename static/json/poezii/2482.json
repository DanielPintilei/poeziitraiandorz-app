{
"t" : "Cît se tot vestește astăzi",
"d" : "",
"s" : "Cît se tot vestește astăzi\nși cu tot mai larg ecou\n- în zadar sînt toate-toate\nfără nașterea din nou.\nPoate să se spună-oricîte\nfrumuseți ce sînt sau nu-s\norișicîți le spun - zadarnic\nfără nașterea de Sus!\n\nCît de bine-ar fi, nu-l poate\ncît de mult ar fi, e greu\n- în zadar sînt toate fără\nnașterea din Dumnezeu.\nNimeni n-a ajuns vreodată\nal evlaviei erou\nnici moștenitor al Slavei\nfără nașterea din nou.\n\nÎnsuși Dumnezeul Veșnic\nîn Cuvîntul Său a spus\ncă în Cer nu intră nimeni\nfără nașterea de Sus.\n- O, chemați la mîntuire\ndar spuneți oricui mereu\ncă n-o are nimeni fără\nnașterea din Dumnezeu!\n"
}