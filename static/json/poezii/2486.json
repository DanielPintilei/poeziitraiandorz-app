{
"t" : "Să nu te uiți în urmă",
"d" : "",
"s" : "Să nu te uiți în urmă la fumul adormit\ncînd scapi de-nlănțuirea rușinii blestemate\nci suie, suie, suie spre muntele slăvit\npe care a te-ajunge pîrjolul nu mai poate.\n\nSă nu te uiți în urmă cînd mîna pui pe plug\nci-apasă dreaptă brazda, cu ochii prinși de Țintă\nsă nu te uiți la flăcări cînd ai ajuns pe rug\nnici temeri, nici speranțe credința nu ți-o mintă.\n\nSă nu te uiți la valuri cînd umbli spre Hristos\nsă nu te uiți la moarte cînd mergi către viață\n- după Hristos nu-ți este nimic întunecos\nci totul ți-e lumină cînd ți-e Hristos în față.\n"
}