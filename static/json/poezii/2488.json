{
"t" : "Cînd simți că nu poți",
"d" : "",
"s" : "Cînd simți că nu poți să nu mergi\ncînd pașii-ți ard și timpu-i sfînt,\ncînd ai muri de nu alergi,\n- Atunci să mergi pentru Cuvînt.\n\nCînd simți că arzi de nu răspunzi,\noriunde ești, oricine sînt,\ncînd ai muri de-L mai ascunzi,\n- Atunci să strigi pentru Cuvînt.\n\nCînd simți că nu poți să nu stai\ncînd n-ai mai aspru legămînt\ncînd nici un țel mai sfînt nu ai,\n- Atunci rămîi pentru Cuvînt.\n\nCînd simți că nu poți să nu mori,\ncînd nu te temi nici de-un mormînt,\ncînd poți muri de mii de ori, - \n- Atunci trăiești pentru Cuvînt!\n"
}