{
"t" : "Nu-i aici a noastră bucurie",
"d" : "",
"s" : "Nu-i aici a noastră bucurie,\nlumea n-are pentru noi decît urgie,\ntot ce poate să ne dea-i zădărnicie,\ns-o străbateți frați iubiți ca pe-o pustie\n- nu-i aici a voastră bucurie!\n\nNu-i aici a noastră alinare,\npentru noi viața-i zbucium și-alergare,\ne-un șir lung de încercări și renunțare\ns-o sfîrșim cu stăruință în lucrare\n- nu-i aici a voastră alinare!\n\nNu-i aici a noastră mîngîiere,\nlumea n-are pentru noi decît durere!\nfrați iubiți care priviți spre Înviere\nn-așteptați aici decît oțet și fiere\n- nu-i aici a voastră mîngîiere!\n\nNu-i aici a noastră fericire\ntot ce are lumea-i fum și amăgire.\nFericirea-i doar în jertfă și-n iubire\npe-un drum lung de luptă și de dăruire\n- nu-i aici a voastră fericire!\n\nNu-i aici a noastră sărbătoare,\no, priviți înțelenitele ogoare,\nholdele ce-așteaptă mîini secerătoare,\ncine să muncească și să lupte oare?\n- nu-i aici a voastră sărbătoare!\n\nVom afla cîndva și noi hodină,\ncînd lucrarea ne-o vom fi făcut deplină,\ncînd vom fi ajunși în Patria Divină,\nsă culegem rodul jertfei din lumină!\n- O, de-atunci avea-veți voi hodină!\n"
}