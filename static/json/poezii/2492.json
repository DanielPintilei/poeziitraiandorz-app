{
"t" : "Toate glasurile lumii",
"d" : "",
"s" : "Toate glasurile lumii\nvin spre mine împreună\nsă mă facă să mă leapăd\nde credința mea cea bună.\n\nDar eu fug la rugăciune\nși Hristos mi-e-n ajutor\nprin El pot învinge totul\nși rămîn biruitor.\n\nToate brațele ispitei\nse întind să mă apuce\nîn păcate-a mă atrage\nși-n pierzare a mă duce.\n\nToate grelele răspunderi\nvin adesea și m-apasă\nconștiința chinuindu-mi\ncu-ndoiala-ntunecoasă.\n\nPrin Hristos, mai sus ca toate\nîmi stă sufletul și-nvinge,\ncazna lor neputincioasă\nflacăra nu-mi poate stinge.\n\nÎn curînd păși-voi pragul\ndintre noapte și lumină\nși-atunci pacea vieții mele\nse va-nveșnici senină!\n"
}