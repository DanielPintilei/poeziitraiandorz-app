{
"t" : "Binecuvîntată-i nunta",
"d" : "",
"s" : "Binecuvîntată-i nunta tinerilor credincioși\nDomnu-i face prin iubire fericiți și luminoși\nbinecuvîntată fie nunta voastră tot așa\npe pămînt și-n veșnicie să vă bucurați de ea.\n\nBinecuvîntată-i viața soților ascultători\nei rămîn în Domnul una credincioși și iubitori\nbinecuvîntată fie viața voastră tot așa\npe pămînt și-n veșnicie să vă bucurați de ea.\n\nBinecuvîntată-i roada soților rămași curați\nfiii lor vor crește-n Domnul credincioși adevărați\nbinecuvîntată fie roada voastră tot așa\npe pămînt și-n veșnicie să vă bucurați de ea.\n\nBinecuvîntată-i munca soților nedespărțiți\nei, prin harul rugăciunii, de nimica nu-s lipsiți\nbinecuvîntată fie munca voastră tot așa\npe pămînt și-n veșnicie să vă bucurați de ea.\n\nBinecuvîntată-i casa celor primitori de frați\ndăruind, primesc belșugul - ajutînd sînt ajutați\nbinecuvîntată fie casa voastră tot așa\npe pămînt și-n veșnicie să vă bucurați de ea.\n\nBinecuvîntată-i plata care vor primi-o Sus\nsoții buni, uniți în slujba și-ascultarea lui Isus\nbinecuvîntată fie plata voastră tot așa\npe pămînt și-n veșnicie să vă bucurați de ea.\n"
}