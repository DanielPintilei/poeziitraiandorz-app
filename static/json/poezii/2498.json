{
"t" : "Ce-adevăr ai dat Isuse",
"d" : "",
"s" : "Ce-adevăr ai dat Isuse\noamenilor pe pămînt\ndar ce multă lume încă\nmoare fără-al Tău Cuvînt.\n\nCe adîncă Ți-a fost moartea,\ndar al Crucii Tale har\nprea ades se cîntă astăzi\n- și se plînge prea arar.\n\nCe slăvită Ți-e-nvierea,\ndar la ceasul ei divin\nprea mult se vorbește Doamne\n- și se tace prea puțin.\n\nCe slăvită Ți-e Nălțarea\ntotuși rostul ei mereu\nDoamne-așa ușor se uită\n- și se crede-așa de greu.\n\nCe chemată-i Revenirea,\nînsă veșnicul ei har\nce puțini cînta-l-vor Doamne\nși ce mulți vor plînge-amar.\n\nSuflete, dă tot pe lume\nîn Hristos să te cuprinzi\ncă nu-i preț ca mîntuirea\nnici s-o cumperi nici s-o vinzi!\n"
}