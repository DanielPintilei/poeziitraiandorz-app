{
"t" : "Adevărul n-are încă",
"d" : "",
"s" : "Adevărul n-are încă sărbătoarea lui acum\nmai muncește și aleargă ostenind pe greu-i drum\nînsă Adevărul are slava lui și rodul său\npe acestea niciodată nu le va zdrobi cel rău.\nFericit e-n orice fel\ncine-aleargă pentru el.\n\nAdevărul n-are încă nici o patrie aici\nsinguratic pribegește printre spini și inamici\nînsă Adevărul are sfîntă-mpărăția sa\nunde-o dulce sărbătoare și-un tron veșnic va avea.\nFericit e-n orice fel\ncine rabdă pentru el.\n\nAdevărul n-are încă glas puternic și-ascultat\ndin atîtea uși se-ntoarce umilit și insultat\nînsă Adevărul are Viitorul nesfîrșit\ncînd va fi pe tot, El Singur, Împăratul Strălucit.\nFericit e-n orice fel\ncine luptă pentru el.\n"
}