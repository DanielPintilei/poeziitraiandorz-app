{
"t" : "La ce folos v-ați strîns?",
"d" : "",
"s" : "La ce folos v-ați strîns averea\nce lacomi o cărați cu voi\nacum vedeți noroiul aur\niar mîine aurul noroi.\n\nLa ce folos, la ce folos\ne totul fără de Hristos\nzadarnic ai tot ce-ai dorit\ndac-ai să mori nemîntuit!\n\nLa ce folos te lupți orbește\ns-ajungi stăpîn, să fii tiran\noricine chinuie pe-un semen\nva arde-n chinul lui satan.\n\nLa ce folos alergi demonic\nspre desfrînări nesăturat,\nîn urma tuturor ruina\nși-osînda-ți vine neapărat.\n\nLa ce folos purtarea mîndră\nși fala-n care te întreci\ncăci în curînd nenorocirea\nte va trînti în iad pe veci.\n\nMai bine leapădă-le toate\nși prețuiește-L pe Hristos\ndin pierderile trecătoare\ncîștigă-ți veșnicul folos!\n"
}