{
"t" : "E greu să rabzi?",
"d" : "",
"s" : "E greu să rabzi cu Domnul?\n- se poate că e greu,\ndar cum va fi răbdarea\nsă n-ai pe Dumnezeu!\n\nE grea a Crucii cale?\n- se poate că e grea,\ndar cum va fi odată\nla moarte, fără ea?\n\nE grea viața sfîntă?\n- se poate că-i, acum,\ndar cum va fi aceea\npe veci în foc și-n fum?\n\nE grea singurătatea?\n- se poate că e grea,\ndar cum va fi-nsoțirea\ncu ura cea mai rea?\n\nE greu acum suspinul?\nși plînsul pentru har?\n- dar cum va fi odată\nsuspinul în zadar?\n\nE greu să mergi acuma\ncu Domnul credincios?\n- dar cum va fi în flăcări\npe veci fără Hristos?\n"
}