{
"t" : "Slăviți pe Domnul Savaot",
"d" : "",
"s" : "Slăviți pe Domnul Savaot\ndin zare pînă-n zare\nși-n ceruri și-n pămîntul tot\nrăsune-a Lui cîntare\ncăci Domnul este bun cu toți\niubirea Lui n-apune\nSlăvit e Domnul, cît nu poți\ncu nici o vorbă spune.\n\nSlăvim, slăvim pe Cel Preasfînt\nslăvim, slăvim în Cer și pe pămînt.\n\nSlăviți în veci pe Domnul voi\ncei izbăviți de moarte\nvoi cei scăpați din mari nevoi\nvoi cei ce-ați fost departe\nvoi cei ce-ați fost căzuți de tot\nvoi cei scoși din pierzare,\nSlăviți pe Domnul Savaot\ndin zare pînă-n zare.\n\nSlăviți-I Numele Preasfînt\ncu inimi fericite\nvoi cei scăpați la lărgămînt\ndin strîmtorări cumplite\nvoi cei ce știți acum că-n tot\ne numai Haru-I Mare\nSlăviți pe Domnul Savaot\ndin zare pînă-n zare.\n"
}