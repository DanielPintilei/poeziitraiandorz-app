{
"t" : "V-adeveresc prieteni",
"d" : "",
"s" : "V-adeveresc prieteni că este o răsplată\niar ceasul ei e-aproape și pentru fiecare\ncă orice gînd și urmă, odată și odată\nnu poate să nu aibă un plîns ori o cîntare.\n\nV-adeveresc prieteni că nu-s uitați nici unii\ncă fără amînare și fără nedreptate\nse va plăti-ascultării, se va plăti minciunii\nîntocmai cînd e clipa și-ntocmai după toate.\n\nV-adeveresc prieteni că-ntocmai este scrisa\nce le-ntărește-acestea c-o neclintită lege\ncă Însuși Dumnezeul Cel Viu și Sfînt promis-a\nrăsplată dreaptă căii ce-oricare și-o alege.\n\nV-adeveresc prieteni că lîngă fiecare\ne cumpăna cea dreaptă, atentă și-ncruntată\ncă nu-i nici întuneric, nici groapă, nici uitare\nîn care să se-ascundă ceva de Judecată.\n\nV-adeveresc prieteni că Singura Salvare\nde spaima Judecății Eternă și Grăbită,\ne numai Jertfa Crucii în veci ispășitoare\nși lacrima ce-o face crezută și primită.\n"
}