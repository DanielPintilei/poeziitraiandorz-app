{
"t" : "Acolo unde eu...",
"d" : "",
"s" : "Acolo unde eu\nodihnă-mi voi afla\niubirea, somnul meu,\npe veci îl va veghea\nși harul ei curat\npăstra-mi-va pe pămînt\nun nume neuitat\nca dulcele ei cînt.\n\nNicicînd nu moare-acel\nce și-a-nchinat voios\nîntregul vieții zel\niubirii lui Hristos,\ncăci El biruitor\ne-ajuns prin jertfire\nși-n veci nemuritor\ne-n Cînt și-n Iubire.\n\nȘi cine-a-nviorat\no lume de patimi\ncu cîntecul curat\nși-a dragostei lacrimi,\nîn suflete-aprinzînd\niubirea lui Hristos\nnu va fi uitat nicicînd\nrămîne-n veci frumos!\n\nDe-aceea cît va fi\niubirea sub soare\nla mine vor veni\nmulțimi iubitoare...\n- simți-voi și-n mormînt\niubirea duioasă\ndin primul legămînt\nmereu credincioasă!\n\nCînd ea nu va mai fi\nuitați-mi mormîntul,\nla ce mi-ați pomeni\nnumele și cîntul?\n- Căci amintirea mea\ndoar va grăi durut\nde tot ce-a fost cîndva,\nși voi veți fi pierdut!\n"
}