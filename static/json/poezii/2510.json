{
"t" : "Aici în pustiul acesta",
"d" : "",
"s" : "Aici în pustiul acesta Hristos\na vrut să mă cheme cu El dimineață\nsă-I fiu pînă-n seară alături voios\nla jug și cîntare - spre rod și viață.\n\nÎn ceasul chemării nimic n-am avut\nnici graiul, nici plugul, nici harfa, nici spada\nHristos mi le dete în ceasul cerut\nsă-Și nalțe cîntarea, să-Și are livada...\n\nAzi cîntă izvoare din Stîncă țîșnind\nmiresme și grîne-s pe deal și cîmpie\nși-n urma iubirii mi-e cortul dorind\nchemarea să plece, străinii să vie.\n\nFlămînzii iubirii, voi singuri veniți\nal vostru-i sărutul cu dulce primire\nal vostru-i ospățul cu tot ce doriți\nca-n veci să nu plîngeți decît de iubire.\n\nStrăluce-n pustiuri belșug de Hristos\nizvoare și cîntec și roade slăvite\n- O, sfînta-mi sudoare cu veșnic folos\nascunde-te-n umbra iubirii smerite...\n"
}