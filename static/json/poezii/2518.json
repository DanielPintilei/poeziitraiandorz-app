{
"t" : "Vorbește-ncet Cuvîntul",
"d" : "",
"s" : "Vorbește-ncet Cuvîntul cînd duhu-i obosit\nde-ajunge să-l urască, pe veci l-ai prăbușit.\n\nAi pași ușori în casa durerii cînd te-apleci\nde-i prăbușești pereții, adesea-s pentru veci.\n\nIeși liniștit de unde nu mai revii nicicînd\nușor stîrnești furtuna, dar greu o-mpaci urînd.\n\nIubește mult și iartă pe cel apropiat\nca-n liniște să-ți poată sta duhu-ngenuncheat.\n\nAșteaptă-i cu răbdare pe cei ce merg prea greu\nca s-aibă și spre tine răbdare Dumnezeu.\n\nSînt grele-acestea-n viață, dar ascultarea lor\nîți fac senină moartea și pragul ei ușor.\n"
}