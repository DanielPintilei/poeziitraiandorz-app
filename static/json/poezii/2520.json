{
"t" : "Unică Lucrare",
"d" : "",
"s" : "Unică Lucrare care m-ai născut\ncît de minunată eu te-am cunoscut\nDumnezeul Slavei te-a creat cu drag\nca să-I fii o harfă și-un altar și-un steag.\n\nȚie-ți luminează Soarele-Hristos\nși-ți adie vîntul Duhului Frumos\nși te scaldă Apa Sfîntului Cuvînt\nși te-ngrașă sînge de martiriu sfînt.\nCîmpul ți-l arară sfinți înaintași\nluptele-ți purtară davizi uriași\ncăile-ți umblară pași de mucenici\no, minune rară, unică aici!\n\nUmezită-n lacrimi, legănată-n cînt\nprimenită-n flăcări, ai ceresc veșmînt\nmers înalt de îngeri ce se duc și vin\n- unică Lucrare, ai ceresc destin.\n\nDuhul tău e-n ceruri cel mai cu Hristos\ndrumul tău e-n lume cel mai dureros\npaza ta și Ținta-I numai Dumnezeu\ntainică minune, ești destinul meu!\n"
}