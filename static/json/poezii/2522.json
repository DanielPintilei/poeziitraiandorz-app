{
"t" : "Tu-mi ești Isuse Dulce",
"d" : "",
"s" : "Tu-mi ești Isuse Dulce al inimii izvor,\nTu-mi dăruiești cîntarea cu har și cu fior,\nTu-mi reînnoiești prisosul de aur încercat,\nTu, - altfel prospețimea demult mi-ar fi secat...\n\nTu-mi ești izvor de lacrimi Isuse-n ochii mei,\nTu-mi dai a prospețimii și-a zărilor scîntei,\nTu-mi ești cutremur tainic al gîndului mișcat,\nTu, - altfel duioșia demult mi-ar fi secat.\n\nTu-mi ești izvor de gînduri Isuse-n duhul meu,\nTu-mi împrumuți din Tine frumosul mult și greu,\nTu-mi potrivești cuvîntul înalt și inspirat,\nTu, - altfel limpezimea demult mi-ar fi secat.\n\nSlăvit fii Tu Isuse Eternul meu Izvor,\ncu tot ce am Te laud, Te cînt și Te ador\nTu-mi curgi tot rîul vieții cu haruri încărcat\nTu, - altfel frumusețea demult mi-ar fi secat.\n"
}