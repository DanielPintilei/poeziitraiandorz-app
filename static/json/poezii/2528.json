{
"t" : "Cînd Îți ascult Cuvîntul",
"d" : "",
"s" : "Cînd Îți ascult Cuvîntul\natît de Viu Isuse\nÎi simt crescînd în mine\nputerile nespuse\nsămînța lui în mine\nașa ca brazda nouă\nîși crește rădăcina\ndin soare și din rouă.\n\nLumina Ta cerească\no simt arzînd în mine\ncărările-ndrumîndu-mi\ndin bine spre mai bine\no simt în zorii zilei\no simt în ceas de seară\nputerea cum și-o-nalță\nși pacea-i cum coboară.\n\nSimt drag de orice suflet\nce-n cale mi se-abate\nel poate-afla Minunea\nși poate-ajunge frate\ncred că pe tot ce viața\nse stinge sau se-aprinde\nCuvîntul Tău și voia\nși harul Tău se-ntinde.\n"
}