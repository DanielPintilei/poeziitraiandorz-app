{
"t" : "M-ai chemat cîndva Isus",
"d" : "",
"s" : "M-ai chemat cîndva Isus\ndintr-un nimb de cruce\nși de-atunci mai sus, mai sus\ninima mi-aș duce.\n\nM-ai înduplecat s-alerg\nde-orice căi deșarte\nși de-atunci tot merg și merg\nși-ncă-s tot departe.\n\nMi-ai întins cîndva să-Ți iau\nsfintele-Ți versete\nși de-atunci tot iau și iau\nși mi-e tot mai sete.\n\nMi-ai aprins fiorul sfînt\nde-o iubire-adîncă\nși de-atunci tot cînt și cînt\nși mai este încă.\n\nCu zări noi mi-ai fermecat\ncerurile mele\nși de-atunci tot cat și cat\nși-s tot mai cu ele.\n\nChipul Tău mi L-ai pus dor\ndincolo de ape\nși de-atunci tot zbor și zbor\nși mi-e mai aproape.\n"
}