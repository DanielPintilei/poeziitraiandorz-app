{
"t" : "N-ai mai bun părinte",
"d" : "",
"s" : "N-ai mai bun părinte și mai scump mereu\nde cum ți-e Cuvîntul spus de Dumnezeu.\n\nTotu-i schimbător și slab\ntoți te părăsesc degrab\ndoar Cuvîntul lui Hristos\nți-e de-a pururi credincios.\n\nN-ai soț mai statornic și mai credincios\ndecît ți-e Cuvîntul Domnului Hristos.\n\nN-ai mai bun prieten pe acest pămînt\nde cum ți-e Cuvîntul Duhului Preasfînt.\n\nN-ai un turn mai tare cînd ești prigonit\nde cum ți-e Cuvîntul Celui Preaslăvit.\n\nN-ai un sîn mai dulce cînd te simți străin\nde cum ți-e Cuvîntul harului Divin.\n\nN-ai un drum mai sigur pînă la Isus\nde cum ți-e Cuvîntul care El L-a spus.\n"
}