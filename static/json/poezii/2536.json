{
"t" : "Încrede-te-n Hristos",
"d" : "",
"s" : "Încrede-te-n Hristos - și-n clipa\ncînd totul pare că-i pierdut\naceasta-i slava Lui ce face\nchiar ce părea de necrezut.\n\nÎncrede-te-n Hristos cu-ntregul\ncuraj și suflet și fior\nca-n singura-ți îndreptățire\nca-n Singuru-ți Mîntuitor.\n\nÎncrede-te-n Hristos și-n locul\nîn care cel rău e-mpărat\nHristos e-n veci Cel Preaputernic\nși El va-nvinge neapărat.\n\nÎncrede-te-n Hristos - și-n starea\ncea mai de disperat ajuns,\nnenumărați soli are Domnul\nși mii de căi, al Lui răspuns.\n\nÎncrede-te-n Hristos - în felul\nîn care El ți-a poruncit\nc-o dragoste nemărginită\nc-o inimă de neclintit.\n\nÎncrede-te-n Hristos - cu graba\nși forța unui disperat,\n- din orice valuri, El e Stînca\nce mîntuie cu-adevărat.\n"
}