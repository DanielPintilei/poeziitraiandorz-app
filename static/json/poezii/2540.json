{
"t" : "Avem nevoie tot mai mult",
"d" : "",
"s" : "Avem nevoie tot mai mult\nde-a harului putere\ncăci ascultarea lui Hristos\ntot preț mai greu ne cere.\nAvem nevoie tot mai des\nde harul cel mai mare\nc-a face binele-i mai greu\ncu mult decît se pare.\n\nAvem nevoie ne-ncetat\nde-a harului noire\ncăci oamenii cer mult mai mult\ndecît au drept - iubire.\nAvem nevoie-n orice loc\nde-a harului lumină\ncăci noaptea este tot mai grea\nși ura mai haină.\n\nAvem nevoie-n orice zi\nde har și har, oricare,\ncăci datoria-i tot mai grea\nși jertfa-i tot mai mare.\nAvem nevoie toți, dar toți\nsă-i merităm primirea,\ncăci altfel sîntem mai pierduți\nși-i mai grea ispășirea.\n"
}