{
"t" : "Ce grabnic trece timpul",
"d" : "",
"s" : "Ce grabnic trece timpul\n- abia am început\nși iată sîntem gata\nde drumul nevăzut.\n\nCe repede trec anii\nca frunzele pe vînt\nce vis și ce părere\nsînt toate pe pămînt!\n\nCa ieri părea că viața\ne-un drum pe veci deschis\niar astăzi parcă totul\nn-a fost decît un vis.\n\nCu ce frămînt începem\nîn zorii vieții tot,\niar la apus, cum toate\nsuspin amar ne scot.\n\nDe ce vedem la urmă\nacest sfîrșit amar\nși nu vedem nainte\ncît zbucium e-n zadar?\n\nDe ce nu știm de astăzi\nal vieții veșnic preț\nde ce-l știm doar la moartea\ncu-nfricoșat Județ?\n"
}