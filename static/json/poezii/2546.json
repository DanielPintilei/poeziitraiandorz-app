{
"t" : "Ce dragi ne-au fost",
"d" : "",
"s" : "Ce dragi ne-au fost acești scumpi frați\nce veșnic ni-i credeam legați,\nce-adînc Hristos ne-a înfrățit -\n- și voi, cum ni i-ați despărțit!\n\nDe cînd Hristos ne-a-ntors crezînd\neram cu ei un duh și-un gînd,\nacelași har ne-a-nsuflețit\n- și voi, cum ni i-ați despărțit!\n\nAtîția ani am mers la fel\ncu Dumnezeu și pentru El\npe-același drum de har sfințit\n- și voi cum ni i-ați despărțit!\n\nToți anii noștri-ndurerați\nam fost de-o dragoste purtați\nHristos prin lacrimi ne-a unit\n- și voi, cum ni i-ați despărțit!\n\nPrivim zdrobiți de rane plini\ncum azi ni-s reci și ni-s străini\nei, frații cei cu dor simțit\n- și numai voi i-ați despărțit!\n\nO, ce răspuns amar și greu\naveți să dați lui Dumnezeu\npe veci nedezvinovățit\n- căci voi, doar voi ne-ați despărțit!\n"
}