{
"t" : "Toate-ai să le pierzi",
"d" : "",
"s" : "Toate-ai să le pierzi în viață\nuna astăzi, alta mîne\nlîngă tine pe vecie\nnumai dragostea rămîne\norice preț frumos pe lume\nclipa-l crește, clipa-l duce,\nveșnic este numai Prețul\nMîntuirii de pe Cruce.\n\nToate-s schimbătoare-n lume\norice neam și orice limbă,\nvremea schimbă totul - numai\nAdevărul nu se schimbă.\nOrice neam e nestatornic\nazi e-n slavă, mîine-n tină\nneschimbat rămîne numai\ncel ce umblă în lumină.\n\nToate-mbătrînesc cu anii\ntoate se-ofilesc și-nceată\nnumai binecuvîntarea\nascultării - niciodată.\nToată slava lumii piere\nmai degrabă de cum vine\nveșnică e numai slava\ncelui care face bine.\n"
}