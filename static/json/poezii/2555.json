{
"t" : "Nu jos ci Sus",
"d" : "",
"s" : "Nu jos ci Sus să-mi țin privirea\nmereu spre cele dragi și noi\n- nu-i rău că noi sîntem în lume\nci-i rău cînd lumea este-n noi.\n\nNu jos ci Sus, nu jos ci Sus\nca să ajung cum vrea Isus.\n\nNu jos ci Sus e fericirea\nde care eu doresc s-ascult\nde-aș plînge-o prea puțin aicea\naș plînge-o Dincolo prea mult.\n\nNu jos ci Sus o să se vadă\nce-i roditor și ce-i pustiu\ndar cine rîde prea devreme\nadesea plînge prea tîrziu.\n\nNu jos ci Sus se văd cei vrednici\na-L întîlni pe Dumnezeu\n- din rîs am pagubă de-a pururi\ndin lacrimi am cîștig mereu.\n\nNu jos ci Sus se năzuiește\nde vreau să pot sfîrși frumos\n- slăvită dar înfricoșată\nva fi-ntîlnirea cu Hristos!\n"
}