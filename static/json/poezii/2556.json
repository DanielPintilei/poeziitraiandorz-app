{
"t" : "Cei ce-au muncit",
"d" : "",
"s" : "Cei ce-au muncit au dreptul la odihnă\ncinstit e dreptul celor ce-au muncit\nrăsplata lor slăvită și deplină\ns-o dea Hristos în veacul fericit.\n\nS-o dea Hristos, s-o dea Hristos\nCel Viu și Drept și Credincios.\n\nCei ce-au jertfit, au drept la prețuire\ndivin e dreptul celor ce-au jertfit\ncununa lor de veșnică mărire\ns-o dea Hristos în cerul strălucit.\n\nCei ce-au luptat, au dreptul la izbîndă\nsublim e dreptul celor ce-au luptat\ncinstirea lor c-o veșnică dobîndă\ns-o dea Hristos în ceasul neuitat.\n\nCei ce-au iubit au dreptul la iubire\netern e dreptul celor ce-au iubit\nunirea lor cu veșnica-nsoțire\ns-o dea Hristos în raiul nesfîrșit.\n\nCei ce-au învins au dreptul la cunună\nceresc e dreptul celor ce-au învins\npe fruntea lor ca soarele s-o pună\nHristos Biruitorul Necuprins!\n"
}