{
"t" : "Roagă-te întotdeauna",
"d" : "",
"s" : "Roagă-te întotdeauna, mai nainte de-orice gînd\nrugăciunea-ți limpezește orișice-ntrebări, oricînd.\n\nEu mă rog, eu mă rog Dumnezeul meu\nsă m-ajuți să fac oriunde numai voia Ta mereu.\n\nRoagă-te la deșteptare dintr-un vis înspăimîntat\nrugăciunea te păzește de necazul neașteptat.\n\nRoagă-te cînd simți aproape o primejdie pîndind\nrugăciunea-ți întărește inima nădăjduind.\n\nRoagă-te cînd duhul leneș te îndeamnă să mai stai\nrugăciunea-ți dă puterea și voința ce n-o ai.\n\nRoagă-te cînd ești la muncă, roagă-te-n odihna ta\nroagă-te să poți oriunde liniștit a fi și-a sta.\n\nRoagă-te pentru viață, roagă-te pentru sfîrșit\nînsă pentru veșnicie roagă-te necontenit!\n"
}