{
"t" : "Dacă L-ai avea pe Domnul",
"d" : "",
"s" : "Dacă L-ai avea pe Domnul\nn-ai fi singur niciodată\ndulcea Lui prezență-ți face\nviața binecuvîntată.\nMintea poate să se-ncurce\ninima să se-ndoiască\ndar Hristos n-o să te lase\ncale iar o să-ți croiască.\n\nCei răi pot să te-amenințe\ncei vicleni pot să te-nșele\ndar Hristos o să te scape\ndin orice primejdii grele.\nCei dragi pot să te alunge\ncei străini pot să te bată\ndar Hristos îți dă prin toate\nmîngîierea neuitată.\nCalea-ți poate fi spinoasă\nmunca-ți poate fi amară\ndar Hristos fiind cu tine\ntoate cîntec o să-ți pară.\nMoartea-ți poate fi grăbită\nsau săracă sau străină\ndar Hristos ți-o face dulce\nca o nuntă de lumină.\n"
}