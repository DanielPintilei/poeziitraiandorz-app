{
"t" : "Tu Cel Atotputernic",
"d" : "",
"s" : "Tu Cel Atotputernic, Doamne,\nce-ai ocrotit poporul Tău\nești Cel ce și pe noi ne aperi\nde toți cei ce ne-ar face rău.\n\nO fii cu noi, o fii cu noi\noricînd vom trece prin nevoi.\n\nTu Cel ce-ai rupt în două marea\nfăcînd l-ai Tăi un drum ușor,\nești Cel ce-ai să ne faci și nouă\nprin luptă drum biruitor.\n\nTu Cel ce-ai liniștit furtuna\nși-ai izbăvit pe-ai Tăi urmași,\nești Cel ce ne vei fi și nouă\nscăpare de la cei vrăjmași.\n\nTu Cel ce-ai înviat pe Lazăr\nși plînsu-n cîntec l-ai schimbat\nești Cel ce-ai să ne-nvii și nouă\ntot ce-am iubit și-am îngropat.\n\nTu Cel ce-ai vindecat pe-atîția\ncîți Te-au chemat în ceasul greu\nești Cel ce-i poți scăpa și astăzi\npe-acei ce Te rugăm mereu.\n\nTu Cel ce Te-ai Nălțat la Ceruri\nși șezi la Dreapta Celui Sfînt\nești Cel ce poți nălța și-a noastră\nviață din orice mormînt.\n"
}