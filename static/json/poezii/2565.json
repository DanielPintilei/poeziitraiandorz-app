{
"t" : "Să-L iubim pe Domnul",
"d" : "",
"s" : "Să-L iubim pe Domnul nostru\ncu ființa noastră toată\nde la El, de la El\nnimenea să nu ne-ntoarcă\nși nimic să nu ne-abată.\n\nSă-L iubim cu hărnicia\nmuncii noastre fericite\npentru El, pentru El\npașii să ne fie repezi\nmîinile neobosite.\n\nSă-L iubim cu teamă sfîntă\nsă-L iubim cu gînduri bune\nlîngă El, lîngă El\ns-avem grabă-n ascultare\ns-avem foc în rugăciune.\n\nSă-L iubim cu sărăcia\nși-avuția noastră toată\nnumai El, numai El\npoate să ne dea a slavei\nmoștenire minunată.\n\nSă-L iubim pe Domnul nostru\ndin tot sufletul, cum cere\nnumai Lui, numai Lui\nsă-I dăm tot, cu cea mai mare\ndărnicie și plăcere.\n"
}