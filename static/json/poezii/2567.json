{
"t" : "De cîte ori a trebuit",
"d" : "",
"s" : "De cîte ori a trebuit\nsă-ți fugă cineva de teamă\nde-atîtea ori ai arătat\ncă ești o fiară fără seamă.\n\nDe cîte ori a trebuit\nsă-ți plîngă cineva nainte\nai arătat că ești un crud\nun fără simț și-un fără minte.\n\nDe cîte ori a trebuit\nsă-ți tacă cineva de frică\nai arătat că ești tiran\nnelegiuit - și de nimică.\n\nDe cîte ori a trebuit\nsă-ți plece cineva-n suspine,\nai arătat ce nemilos\nși rău e sufletul din tine.\n\nDe cîte ori a trebuit\nsă-ți plîngă Domnul înc-o dată\nai arătat ce drept va fi\nblestemul tău la Judecată.\n\nDe-atîtea ori să plîngi acum\nzdrobit, cu glasul cel mai tare\nși poate-odată Dumnezeu\nSe va-ndura să-ți dea iertare!\n"
}