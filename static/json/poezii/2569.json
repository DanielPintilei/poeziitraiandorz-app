{
"t" : "A face binele, e greu",
"d" : "",
"s" : "A face binele, e greu,\nse cere-anevoință -\nde-aceea nu-l pot decît cei\nce-au milă și credință.\nA face răul e ușor\nși-l poate orice fiară\nde-aceea cei buni vor fi-n Cer\niar cei răi scoși afară.\n\nA-l îndruma pe-un om spre har\ne-o luptă necurmată\nși n-o pot face decît cei\ncu inima curată.\nA-l duce spre păcat, e-ușor\nde-aceea, pe vecie,\ncei drepți vor fi în desfătări\ncei răi vor fi-n urgie.\n\nA-l mîntui pe-un om e greu,\nvegheri și plîns se cere\nnu pot decît cei ce plătesc\ncu jertfă și durere.\nA-l pierde, e ușor acum,\nde-aceea orice faptă\nnebănuită plată-n Cer\nori chin în iad și-așteaptă!\n"
}