{
"t" : "Noi știm ce har e mîntuirea",
"d" : "",
"s" : "Noi știm ce har e mîntuirea\nși raiul ei cît e de sus\n- și totuși ce puțin o cerem\ncu lacrimi, cum a zis Isus!\n\nIsuse, aprinde\niubirea-Ți în noi\nspre-a nu ne cuprinde\nal lumii noroi.\n\nNoi știm ce slavă-i ascultarea\nși chipul ei cît de frumos\nși totuși ce puțin o facem\nsmeriți, cum a făcut Hristos!\n\nNoi știm ce veșnică-i răsplata\nacelor ce sfîrșesc luptînd\nși totuși ce puțin ne zbatem\nși cîți cădem în primul rînd!\n\nNoi știm ce scumpă e cununa\nostașului biruitor\nși totuși cît de mulți o uită\n- în patimi cad și-n patimi mor!\n\nNoi știm că după noi rămîne\no cale pentru mulți de-acum\nși totuși cîți din noi ne-o ducem\nnu către Cer - ci către scrum!\n"
}