{
"t" : "Acela ce dorește slava",
"d" : "",
"s" : "Acela ce dorește slava\nsă știe că-are de luptat\ncu eul lui, cu duhul lumii\nși cu păcatul - ne-ncetat.\nSă lupte, să învingă lumea\nnălțîndu-se mereu mai sus\nși-acolo-ngenuncheat la Cruce\nsă-și ia putere din Isus.\n\nOrice cădere, să-l ridice\nmai hotărît și înțelept\nmai veghetor făcîndu-i duhul\nmai sfîntă flacăra din piept.\nTrecînd biruitor prin toate\nmereu cu adevăru-ncins,\ncurînd ajunge starea-n care\nnimica nu-i de neînvins.\n\nSă poată-odată și el spune\nsenin, înalt și fericit\nprecum Isus a spus la urmă:\n- curaj, căci Eu am biruit.\nAcel ce caută mîntuirea\nluptînd statornic și aprins\nținîndu-și la Hristos privirea\n- ajunge-odată de ne-nvins.\n"
}