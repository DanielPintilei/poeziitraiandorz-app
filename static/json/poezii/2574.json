{
"t" : "Tot ce primim",
"d" : "",
"s" : "Tot ce primim în lumea asta\nse cere-ntîi răscumpărat\nplătit e tot, de orice dată\ncu prețul cel adevărat.\nPlătim nainte orice bine\nplătim în urmă orice rău\nnimic nu dăm, nimic nu vine\nsă nu își aibă-un preț al său.\n\nCe nu se cere nouă astăzi\ni s-a cerut altcuiva ieri\nsau o să i se ceară mîine\n- dar plată cere tot ce-ți ceri.\nCa noi lumini să ți se-arate\nvei trece alte-ntunecimi\ncu noi abisuri de-orice dată\nplăti-vei noile nălțimi.\n\nChinuitor e drumul slavei\nși scump e-al mîntuirii dar,\ndar biruința cea din urmă-i\ncînd birui ultimul calvar.\nCînd poți privi spre Cer întruna\nși moartea cînd ți-o-mpaci mereu,\natunci ești liber totdeauna\npoți să-ntîlnești pe Dumnezeu.\n"
}