{
"t" : "În dulcea părtășie",
"d" : "",
"s" : "În dulcea părtășie a vieții cu Isus\nușoară-i orice jertfă, curat e orice-apus.\n\nAcelași totdeauna tu altul pari mereu,\nți-e soarele alt soare și greul mai negreu.\n\nSpălat în orice lacrimi ai cer tot mai curat\ncu orice pas ai mersul mai binecuvîntat.\n\nDin orice depărtare te-ntorci cu duhul plin\ndin fiecare rază îți crește-un imn divin.\n\nOriunde mergi, e zîmbet, oriunde stai e cînt\ntot ce atingi e dulce, tot ce privești e sfînt.\n\nÎn orice depărtare, acasă pari mereu\nși-aduci din orice floare un rod lui Dumnezeu.\n"
}