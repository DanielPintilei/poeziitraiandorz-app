{
"t" : "Unde e Hristos...",
"d" : "",
"s" : "Unde e Hristos, e-alt soare\naltă lume și-alt hotar,\norice lacrimă-i o floare\norice suflet e-un altar.\n\nUnde e Hristos, unde e Hristos\ntotu-i drag și luminos\ntotu-i dulce și frumos\nUnde e Hristos.\n\nOchii-s numai prietenie\nnumai pace-n orice zări\npe-orice cale afli-o mie\nde săruturi și cîntări.\n\nCătre Adevărul dulce\nafli orice drum ușor\nalipirea ta de Cruce\ne putere și fior.\n\nRugăciunea-i adorare\nspusă-n șoapte și-n tăceri\nslavei ei strălucitoare\nn-ai hotare nicăieri.\n\nÎn tot ce privești nainte\nnu-s nici piedici nici vrăjmași\ntot ce-i sfînt iubești fierbinte\ntot ce-i rău, cu grabă lași.\n\n- Doamne, pentru veșnicie\nn-am decît un dor frumos:\nsă trăiesc cu vrednicie\nși să mor unde-I Hristos!\n"
}