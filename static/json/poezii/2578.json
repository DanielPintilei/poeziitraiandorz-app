{
"t" : "Hristos e-n frunte",
"d" : "",
"s" : "Hristos e-n frunte - și noi totuși\nne temem să înaintăm\n- de ce uităm atît de-adesea\nc-al Lui e steagul ce-l purtăm?\nSă nu uităm, să nu uităm\nc-al Lui e steagul ce-l purtăm!\n\nHristos e-n foc - și noi cu teamă\nde-al Lui cuptor ne tot ferim\n- de ce uităm Isuse oare\ncă doar prin cruce biruim?\nSă nu uităm, să nu uităm\ncă doar prin cruce biruim!\n\nHristos e-n valuri - și noi încă\nprivim cu spaimă la vîltori,\n- de ce uităm, de frica lumii\ncununa de biruitori?\nSă nu uităm, să nu uităm\ncununa de biruitori!\n\nHristos e-aici - și-n noi nu arde\nputernic inima cu drag\n- de ce uităm o Scump Isuse\ncă între noi e doar un prag?\nSă nu uităm, să nu uităm\ncă între noi e doar un prag!\n\nHristos e-n Cer - și noi nu credem\ncă și noi o să fim curînd\n- de ce uităm așa degrabă\nce slavă moștenim crezînd?\nSă nu uităm, să nu uităm\nce slavă moștenim curînd!\n"
}