{
"t" : "Părtășia e pecetea",
"d" : "",
"s" : "Părtășia e pecetea cea de aur a iubirii\nea ne pune peste inimi semnul îndumnezeirii\nea ne face dulce munca, ea cuvîntul drag ni-l face\nprin ea știm că fericirea nu-i în lupte ci-i în pace.\n\nPărtășia, părtășia\nDoamne să ne-o dai\nprin ea crește bucuria\nși trăim în rai.\n\nPărtășia-i sărbătoarea inimilor înfrățite\nea singurătății noastre îi dă aripi însorite\nea ni-e luntrea ce ne poartă pe-a iubirii blîndă mare\npîn-la țărmul Veșniciei într-o dulce-mbrățișare.\n\nPărtășia-i hrana scumpă a singurătății mele\nea hotarul păcii-l mută pînă dincolo de stele\nea cuprinde lumea-ntreagă într-o dulce-mbrățișare\n- Dumnezeul meu, așeaz-o între frați și-ntre popoare!\n"
}