{
"t" : "Ce minunat e graiul",
"d" : "",
"s" : "Ce minunat e graiul pe care mi l-ai dat\nsă-Ți preamăresc iubirea Părinte Lăudat.\n\nFii binecuvîntat\nPărinte Lăudat\nprin tot ce Tu mi-ai dat\nfii binecuvîntat.\n\nCe minunați sînt ochii cu care pot vedea\ntot ce-i făcut de Tine mărire-n veci să-Ți dea.\n\nCe minunat e gîndul cu care să pătrund\nlucrările ce slava și dragostea-Ți ascund.\nCe minunat e duhul prin care simt curat\niubirea Ta, din toate ce Mîna-Ți a lucrat.\n\nCe minunată-i viața cu care pot și eu\nsă Te slăvesc pe Tine Preadulce Dumnezeu.\n\nDar cît de minunat ești Tu Cel ce mi le-ai dat\nsă Te cuprind în toate, Părinte Lăudat!\n"
}