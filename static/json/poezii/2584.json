{
"t" : "Cu harfele de aur",
"d" : "",
"s" : "Cu harfele de aur\nslăviți-L pe Hristos\ncăci din a Lui frumsețe\navem tot ce-i frumos.\n\nÎl slăvim, Îl slăvim pe Hristos\ncum simțim și cum știm mai frumos.\n\nCununile de aur\nspre El vi le-aruncați\ndin El aveți pe frunte\nlumina ce-o purtați.\n\nCu vocile de aur\ncîntați-I slava Lui,\no laudă asemeni\nsă nu dați nimănui!\n\nCu slovele de aur\ndoar Numele-I să-L scriți\ncu razele de aur\ndoar Fața-I zugrăviți.\n\nCu dălțile de aur\nstatuia Lui lucrați,\ncu zilele de aur\npe El să-L adorați.\n\nCăci tot ce-n noi e aur\nmăreț și luminos\naici și-n veșnicie\n- e numai din Hristos!\n"
}