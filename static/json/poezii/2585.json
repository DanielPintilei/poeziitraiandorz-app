{
"t" : "Să nu-i uitați!",
"d" : "",
"s" : "Să nu-i uitați pe-aceia\ncare-au luptat frumos\nși-au pătimit ținîndu-și\ncuvîntul credincios.\nCi și mai mult cînd vremea\ncu ani înalți i-a nins\nsă le cinstiți viața\ncu-ntregul ei cuprins.\n\nSă-i prețuiți pe-aceia\nprin care Dumnezeu\nv-a dăruit lumina\nși v-a hrănit mereu.\nCi cu lopeți de aur\nmormîntul le-ngrijiți,\nudați cu lacrimi crinii\nce-acolo-i răsădiți!\n\nȘi vă urmați eroii\nmereu îmbogățind\ncu noi vieți lumina\nîn care se cuprind.\nCăci celor morți eroic\nîn veci le datorăm\ncuvîntul și credința\npe care o urmăm.\n"
}