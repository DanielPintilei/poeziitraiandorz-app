{
"t" : "Se-nchid și se deschid",
"d" : "",
"s" : "Se-nchid și se deschid întruna\natîtea uși pentru Cuvînt\n- o, folosește-te de ele\ncît timpul care-l ai e sfînt.\n\nSe fac și se desfac întruna\natîtea căi către Hristos\n- o, mergi cît mai grăbit pe ele\ncît orice pas ți-e prețios.\n\nSe-aud și se ascund întruna\natîtea glasuri și chemări\n- o, cercetează-le cu grijă\ncît știi curatele cărări.\n\nSe nasc și se sfîrșesc întruna\natîtea vieți în jurul tău\n- o, caută-le cu bunătate\ncît multe drumuri duc spre rău.\n\nSe pierd și se întorc întruna\natîți din cei ce te-nsoțesc\n- o, nu mai sta-n nehotărîre\ncît zilele de har sfîrșesc.\n"
}