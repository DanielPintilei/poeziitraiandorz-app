{
"t" : "Orișicît mi-ar fi curate",
"d" : "",
"s" : "Orișicît mi-ar fi curate\ngîndurile și umblarea\nnu pot fi aici de-a pururi\noaspetele Tău Isus.\nVin și clipe cînd m-alungă\nvînturile și-noptarea\nvin și nori să-mi stingă duhul\nstări cînd pacea mea s-a dus.\n\nCum Te rog atunci Isuse\nsă mă nalți cît mai degrabă\n- dureroasa cheltuire\nînsă mă slăbește-amar.\nTu, ce-mi poți salva lumina\nvindecă-mi voința slabă\nprimenește-mi untdelemnul\numple-mă din nou cu har.\n\nCu fiorul rugăciunii\nsă-mi alungi atunci mîhnirea\ncu spălarea-mpărtășirii\nfă-mi iar chipul strălucit.\nCu sărutul mă sfințește\nmă-nveșmîntă cu iubirea\nși mă fă din nou Isuse\noaspetele Tău iubit.\n"
}