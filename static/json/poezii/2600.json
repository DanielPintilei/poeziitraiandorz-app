{
"t" : "Doar începutu-i greu",
"d" : "",
"s" : "Doar începutu-i greu cînd pasul\nîncepe-a-ți coborî spre iad\nși-apoi la vale mergi ca apa\nalunecînd spre-al morții vad.\n\nTrezește-te-ngrozit și-ntoarce\ncît încă moartea nu te-a prins\nIsus Hristos te poate scoate\ndin orișice vîrtej te-a-ncins.\n\nViclean și-adormitor e glasul\nispititorului vrăjmaș\ncu mii de legături te-ncinge\no clipă doar cînd i te lași.\n\nPrivește-ți îngrozit adîncul\nîn care-ar fi să te îneci\nși-ntoarce-o clipă mai devreme\nde-a nu fi prea tîrziu pe veci.\n\nCu lupta cea mai grea oprește-ți\nal prăbușirii-alunecuș\ncu cel mai sfînt avînt grăbește-ți\nal mîntuirii drag urcuș.\n\nPrivește-ți Sus cununa slavei\nși tronul lîngă Dumnezeu\nși dă tot prețul pentru ele\ncă nu-i prea scump și nici prea greu.\n"
}