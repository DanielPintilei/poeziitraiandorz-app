{
"t" : "Va veni și Ziua Sfîntă",
"d" : "",
"s" : "Va veni și Ziua Sfîntă\nsă se bucure și-acei\ncare plîng și se frămîntă\nsă vii Doamne și la ei\nla acei ce toți i-alungă\nîn al desfătării ceas\nla acei ce-n noaptea lungă\ntreji și vrednici au rămas.\n\nVa veni și Ziua Mare\nsă se veselească-acei\ncare-au stat sub apăsare\nși-n necazuri anii grei\ncare-n orice-amenințare\nnu s-au lepădat defel\ncare-au stat cu suflet tare\nlîngă Domnul, pentru El.\n\nVa veni și Ziua Bună\nsă-și primească plata cei\nce cu Mielul împreună\nau răbdat ca niște miei\ncare-au suferit ocara\nlui Hristos cu duh supus\nducînd jugul și povara\npînă-n ceruri cu Isus.\n"
}