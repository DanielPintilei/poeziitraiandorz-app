{
"t" : "Doamne, să nu fie nimeni",
"d" : "",
"s" : "Doamne, să nu fie nimeni chinuit din vina mea\nnici din vina mea să cadă cineva-n pierzarea grea\nsă nu merg la Judecată de vreo vină apăsat\n- ci să-l pot privi pe-oricare fericit și-nduioșat.\n\nDoamne, nici să fie nimeni vinovat de chinul meu\npeste nimeni să n-apese vreun păcat că sufăr eu\nci s-ajungă Judecata mîntuiți toți cîți mă bat\nca să-l pot privi pe-oricare fericit și-nduioșat.\n"
}