{
"t" : "Isuse-adu-Ți aminte",
"d" : "",
"s" : "Isuse-adu-Ți aminte de noi cu bunătate\ndepartă-ne din inimi simțirile-ntristate\ndepartă-ne din cale vrăjmașul ce pîndește\ndepartă-ne-orice cursă ce pașii ni-i oprește\ndepartă-ne-orice teamă ce inima ne-o ține\ndepartă-ni-le toate Isuse, lîngă Tine.\n\nIsuse-adu-Ți aminte de noi cu bucurie\ndezleagă-ne lumina ce-o așteptăm să vie\ndezleagă-ne plecarea spre Casa mult dorită\ndezleagă-ne izbînda atît de mult oprită\ndezleagă-ne de lutul ce zborul ni-l aține\ndezleagă-ni-le toate Isuse, lîngă Tine.\n\nIsuse-adu-Ți aminte de noi cu mîngîiere\nalină-ne ființa sleită de putere\nalină-ne răbdarea sătulă de-ntristare\nalină-ne vegherea slăbită de noptare\nalină-ne chemarea sfințită de suspine\nalină-ni-le toate Isuse, lîngă Tine.\n"
}