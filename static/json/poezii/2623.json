{
"t" : "Tot drumul cu Hristos",
"d" : "",
"s" : "Tot drumul cu Hristos umblat\nne-a fost păzit și ajutat\nsub al iubirii adăpost\nferiți de orice rău am fost.\n\nSlăvit să fii slăvit Isus\nde cît ne-ai dat\nși cum ne-ai dus\nTe vom slăvi de mii de ori\nîn veci mai recunoscători.\n\nTot ce-am cerut cu gînd curat\nni s-a-mplinit cu-adevărat\nnimic din cîte ne-am temut\npe calea noastră n-am văzut.\n\nAjungerile noastre sînt\nnoi întîlniri cu Duhul Sfînt\nși orice noi minuni primim\nne fac mai dulce să-L iubim.\n\nPe drumul cu Hristos făcut\norice sfîrșit e-un început\noriunde-i dulce și frumos\nde la Hristos pîn-la Hristos.\n"
}