{
"t" : "Cum să pot uita eu Doamne?",
"d" : "",
"s" : "Cum să pot uita eu Doamne ceea ce-i de neuitat\nceea ce pe lumea asta nici nu poate fi-arătat?\n\nNeuitat, neuitat\neste tot ce Tu mi-ai dat\nfii slăvit, fii slăvit\nDomnul meu și Dumnezeu\nMinunat și Strălucit.\n\nCum să pot uita răpirea pînă-n nu știu care rai\nunde stările trăite n-au nici saț și n-au nici grai?\n\nCum să pot uita-ntîlnirea cu-al iubirilor Focar\nunde clipa sau vecia au același nehotar?\n\nCum să pot uita eu ceasul rugăciunii strălucit\nunde mi-am simțit pe umeri nimbul capului sfințit?\n\nCum să pot uita nălțimea peste care m-ai purtat\nunde-am dus arzînd pe frunte locul ce l-ai sărutat?\n\nCum să pot uita-nvierea celui mai slăvit mormînt\nunde-au ars îmbrățișate două cruci și-un legămînt?\n"
}