{
"t" : "Lucram...",
"d" : "",
"s" : "Lucram - și două mîini iubite\ntiptil, de undeva veneau\nduios și cald, abia simțite\nplăcut, pe ochi mi se lipeau.\n\nÎmi dam, cu dulce-ndată seamă\nîn clipa următoare-apoi\ncă nu-s decît a tale mamă\ncă nu pot fi-alte mîini mai moi.\n\nȘtiam că-n clipa următoare\nluîndu-le-am să te privesc\ncum aș privi deodată-n soare\nși m-ar cuprinde-un har ceresc.\n\n... Așa aștept pe negîndite\nsă-mi faci Isuse Drag curînd\n- voi ști că-s Mîinile-Ți iubite\ndar vreau să fiu și-atunci lucrînd.\n"
}