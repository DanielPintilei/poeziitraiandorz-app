{
"t" : "Iubirea Ta Prieten Drag",
"d" : "",
"s" : "Iubirea Ta Prieten Drag\nmi-e și-adăpost, mi-e și toiag\nși-n drum cu soț și-n drum pribeag\nde-oriunde plec și-oriunde trag.\n\nIubirea Ta, iubirea Ta\ne mama mea, e sora mea\ne casa mea, e țara mea\ne cerul meu, e slava mea,\niubirea Ta Isus, iubirea Ta.\n\nÎn ciuda perilor cărunți\nși-a cutelor pleșuvei frunți\nși-a mersului cu pași mărunți\neu zbor cu ea din munți în munți.\n\nOricîte jertfe mi-a cerut\nnici una dînd, nu m-a durut\ncîntări și raze mi-au părut\ntot ce mi-a dat cu-al ei sărut...\n\nIubirea Ta Prieten Drag\nmi-al părtășiei dulce cheag\nmi-e sfîntul sufletului steag\ncu care merg din prag în prag...\n\nÎn ea doresc să fiu lucrînd,\nîn ea doresc să mor luptînd,\nîn ea doresc să-nviu curînd,\ncu ea, nemistuit arzînd...\n"
}