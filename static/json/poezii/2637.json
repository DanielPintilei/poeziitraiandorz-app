{
"t" : "O Doamne, nu lăsa",
"d" : "",
"s" : "O Doamne, nu lăsa să-mi las\nlucrări neterminate,\n- ajută-mi timpul mai rămas\nsă mi le-ncheie toate.\n\nCum ai sfîrșit ce trebuia\nsă faci Tu pentru mine\nsă-mi văd frumos, și partea mea\nfăcută, pentru Tine.\n\nTu care-ai făcut să vreu,\najută-mi și-mplinirea\ncăci dragostea de Dumnezeu\nîși vrea desăvîrșirea.\n\nSlăvitul Țel ce mi l-ai pus\nmă-ndeamnă spre nainte,\ncu cît pășesc un prag mai sus\nsă lupt și mai fierbinte.\n\nNu mă lăsa să pot să-mi las\nlucrarea și solia\nci pîn-la ultimul popas\nsă-mi umplu datoria.\n\nȘi toate zilele să-Ți dau\nla fel de-aprinse-ntruna\niar sabia să Ți-o predau\ncînd voi primi cununa.\n"
}