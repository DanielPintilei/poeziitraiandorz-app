{
"t" : "Într-o pace ca de seară",
"d" : "",
"s" : "Într-o pace ca de seară\nîntr-un ceas ca de sfîrșit\ncu un glas de urmă oară\nÎți aduc ce-am săvîrșit.\n\nIată grîul Tău dat mie\nl-am sfîrșit de semănat\ndar nu știu cu vrednicie\ndac-am mers cum m-ai mînat.\n\nToată-a fost sămînță sfîntă\ndar eu n-am știut s-aleg\nparcă drum și spini și stîncă\nmi-ar fi fost ogoru-ntreg...\n\nDoamne, de-ar fi măcar una\nsă-mi fi-ajuns în loc iubit\npentru-aceasta totdeauna\nuit de tot ce-am păgubit.\n\nȘi dacă sfîrșitul vine\nfericit și bucuros\nuit de tot ce-au fost suspine\nși-mi văd totul luminos.\n\nBinecuvîntat Isuse\nfie Numele-Ți Slăvit\npentru bobul ce-mi aduce\nrodul dulce însutit.\n"
}