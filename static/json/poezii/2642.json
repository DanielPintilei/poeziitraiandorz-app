{
"t" : "Cîntarea Învierii, cum Doamne",
"d" : "",
"s" : "Cîntarea Învierii\ncum Doamne-o vom cînta\nprin slava Învierii\nintrînd la Nunta Ta?\nCînd vom vedea deodată\nce nu s-a mai privit\nce har și ce răsplată\nce Viitor slăvit,\nce pajiști, ce izvoare\nce dealuri și ce lunci\n- o, Scump și Dulce Soare\ncum vei cînta atunci?\n\nCîntarea Învierii\ndin Străluciții Zori\ncînd despărțiți durerii\nvom fi nemuritori,\ncum s-o cîntăm Iubirii\ndin zări și pînă-n zări\ncînd ea ne dă trăirii\naceste sfinte stări?\nCe vorbe nemaispuse\nce îngeri și ce prunci\n- Isuse, Drag Isuse\ncum vom cînta atunci?\n\nCîntarea Învierii\nînvață-ne-o de-acum!\nSpre Slava Revederii\nne-mbracă de pe drum,\nvegherea așteptării\nne-o umple de fior\nslujirea ascultării\nsă ne-o sfîrșim cu spor...\nCînd vor suna străjerii\nRăsplata Sfintei Munci\nCîntarea Învierii\ncum vom cînta atunci?...\n"
}