{
"t" : "Laudele Tale",
"d" : "",
"s" : "Laudele Tale\nDulce Domnul meu\nmi le dai pe cale\nbucurii mereu\nele-mi schimbă starea\nde amar și chin\nbinecuvîntarea\ndîndu-mi-o deplin.\n\nDulce Domnul meu, Dulce Domnul meu\nlaudele Tale le iubesc mereu.\n\nLacrimile Tale\npun în ochii mei\ncerul blînd cu-a sale\nraze și scîntei\nele-mi spală vina\nîntr-un har divin\npacea și lumina\ndîndu-mi-o deplin.\n\nDulce Domnul meu, Dulce Domnul meu\nlacrimile Tale le iubesc mereu.\n\nSfaturile Tale\nsufletu-mi sfințesc\nele de greșale\nsufletu-mi feresc\nele-mi dau privirii\nCerul Tău senin\npacea mîntuirii\ndîndu-mi-o deplin.\n\nDulce Domnul meu, Dulce Domnul meu\nsfaturile Tale le iubesc mereu.\n"
}