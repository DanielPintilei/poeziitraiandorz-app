{
"t" : "Cum tremură lumina",
"d" : "",
"s" : "Cum tremură lumina pe culmile de sus\ncînd clipa ei frumoasă e-aproape de apus\ncînd crește ce e rece, cînd ce e cald s-a dus\n- cum tremură lumina pe culmile de sus!\n\nCum sufere lumina de greu pe fața mea\ncînd simt foșnind ispita și-ncep s-ascult de ea\ncînd vine fin păcatul cum umbra lui cea grea\n- cum sufere lumina de trist pe fața mea!\n\nCum sîngeră lumina din sufletul învins\ncînd cea din urmă rază a-ncrederii s-a stins\ncînd gîndul pe vecie de ceruri s-a desprins\n- cum sîngeră lumina din sufletul învins.\n\nO, nu-i muri lumină, mai crești odată greu\nși-i frige conștiința căzutului ateu\nși nu-l lăsa să moară vrăjmaș cu Dumnezeu\n- o, nu-i muri lumină, mai crești odată greu...\n"
}