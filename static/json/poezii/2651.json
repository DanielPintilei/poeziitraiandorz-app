{
"t" : "Iubirea mea, Isuse",
"d" : "",
"s" : "Iubirea mea, Isuse, oriunde Te-ntîlnesc\nde-oriunde m-aș întoarce Te regăsesc pe Tine\nîn tot ce văd în juru-mi Te simt și Te privesc\nTe-mbrățișez, mă mîngîi și mă unesc cu Tine\nIsus, Isus, Isus, Isus și mă unesc cu Tine.\n\nDe Tine-s pline toate oriunde m-aș uita\ndin Tine gust aroma din tot ce e mai dulce\npe toate văd lumina, pe toate Fața Ta\ndin toate, cu-o măsură ce-abia de-o mai pot duce\nIsus, Isus, Isus, Isus, ce-abia de-o mai pot duce.\n\nOrice cîntare-mi spune că Tu i-ai fost izvor\nîn orice miez de pîine văd Fața-Ți strălucind\nTu orice amintire mi-o umpli de fior\nși orice depărtare mi-o-ntorci mai fericită\nIsus, Isus, Isus, Isus, mi-o-ntorci mai fericită.\n\nCînd beau dintr-o fîntînă, din Tine mă adap\ncînd mă îmbrac cu raze, mă încălzesc de Tine\ncînd mă cufund în stele mi-e Mîna Ta sub cap\nși-n toate, - o Isuse, e-atît și-atît de bine\nIsus, Isus, Isus, Isus, e-atît și-atît de bine.\n\nCînd vin, mi-e casa plină și plină-o las cînd plec\ndin toate mă întîmpini cu miere și sfințire.\nCe-mi pasă de ce vine, sau anii mei că trec?\nMai este-al rai? - nu este, ci Tu-mi ești el, Iubire\nIsus, Isus, Isus, Isus - ci Tu-Mi ești el, Iubire!\n"
}