{
"t" : "E-atîta pace-aici",
"d" : "",
"s" : "E-atîta pace-aici, c-auzi\nși mersul stelelor cum cîntă\nși roua de pe crinii uzi\ncum picură tăcere sfîntă...\n\nAșa-ntr-o liniște și-un har\npoate-ai să vii Isuse iar\ncînd nimeni nu s-or aștepta\natunci va fi venirea Ta\ncum nimeni nu s-or aștepta\nașa va fi venirea Ta.\n\nE-atîta liniște pe sus\nși-n toate-i parcă-atîta pace\nde-auzi cum Mîna Ta Isus\nlumina spicelor desface.\n\nE-atîta pace-n jur că simți\ncum duhul rugăciunii zboară\nși cum în stol de îngeri sfinți\ncurate doruri te-nfășoară.\n\nE-atîta liniște aici\nde parcă-s toate-n așteptare...\n- în taina unei sfinte frici\niubirea inimii tresare.\n\nO, Doamne, cum Te rog să-mi ții\nființa cu vegherea-ncinsă\nca-n orice strajă-ar fi să vii\nsă-mi afli candela aprinsă!\n"
}