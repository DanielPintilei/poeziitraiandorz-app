{
"t" : "Tot drumul meu",
"d" : "",
"s" : "Tot drumul meu pînă la Tine\ne presărat cu maci și crini\ndin orice zări privesc spre mine\nprieteni dragi - și ochi divini.\nÎn orice drum și-n orice șoaptă\nÎți simt Isus iubirea Ta\ncum mă dorește și m-așteaptă\n- ajută-mi s-o-ntîlnesc așa...\n\nTot drumul Tău pînă la mine\ne presărat cu cruci și spini\ndin orice colț privesc spre Tine\nvrăjmași vicleni și ochi haini...\nDar Scump Isus, în orice șoaptă\nși-n orice semn, iubirea mea\nTe vrea, Te cheamă, Te așteaptă\n- ajută-mi s-o-ntîlnești așa.\n\nCe drum mi-a fost al meu spre Tine,\nnimic n-a fost amar și greu\ndin toate părțile, spre mine,\nvedeam venind pe Dumnezeu...\nCe drum a fost al Tău spre mine\nnimic n-a fost pe el ușor\n- O, ce nevrednic sînt de Tine\nPreascumpul meu Mîntuitor!...\n"
}