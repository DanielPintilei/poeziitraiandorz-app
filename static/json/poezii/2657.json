{
"t" : "Mi-e dor de-un cer",
"d" : "",
"s" : "Mi-e dor de-un cer desăvîrșit\nde larg, de-nseninat și-nalt\nprin care zboru-i nesfîrșit\nde la un rai la celălalt.\n\nO, du-ne Scump Isus\ndin cer în cer mai sus\ncu Tine-n veci să fim\nsă Te iubim, iubim...\n\nMi-e dor de-un vis îmbrățișat\ncu împlinirea ce-o dorim\nîn pragul de cristal curat\nal celuilalt Ierusalim...\n\nMi-e dor de-un ceas nemaitrăit\nîn harul dragostei fierbinți\nîn dorul cărei ne-am jertfit\ntoți anii cei mai buni și sfinți.\n\nMi-e dor de-un loc în care nu-s\nnici temeri, nici vrăjmași, nici rău\nde Undeva atît de sus\nal nostru numai și al Tău.\n\nMi-e dor de-un imn acum prea greu\ncă nici nu-l bănuim măcar\nca să-l sfințim lui Dumnezeu\npe cel mai fericit altar...\n"
}