{
"t" : "Oriunde cînd eram cu Tine",
"d" : "",
"s" : "Oriunde cînd eram cu Tine\nn-aș fi mai vrut în veac să mor\nla toate-mi era greu Isuse\ndoar inimii mi-era ușor.\n- Dar unde-am fost fără de Tine\nmi-era urît de tot ce-am eu\nușor eram de toate-acolo\ndoar inimii nespus de greu\nIsus, Isus - ușor eram de toate-acolo\ndoar inimii, nespus de greu.\n\nTot timpul meu șezut cu Tine\nmi-a fost pîndit, de temeri plin,\nla toate-mi-era nor acolo\ndoar inimii mi-era senin.\n- Dar timpul meu fără de Tine\nnumai păreri de rău mi-l știu\nla toate poate mi-era bine\ndoar inimii mi-era pustiu\nIsus, Isus - la toate poate mi-era bine\ndoar inimii mi-era pustiu.\n\nDin orice întîlniri cu Tine\nmulte-ale mele-au suferit\nse chinuiau în mine toate\ndoar inima s-a fericit.\n- Dar de-unde n-ai fost Tu Isuse\nprea multe-mi întorceau rîzînd\nmi le simțeam voioase toate\ndoar inima-ntorcea plîngînd\nIsus, Isus - mi le simțeam voioase toate\ndoar inima-ntorcea plîngînd.\n"
}