{
"t" : "Dintre cîtă frunză",
"d" : "",
"s" : "Dintre cîtă frunză, dintre cîtă iarbă\ndintre cîtă piatră este sau a fost\nnumai pentru Tine, numai pentru mine\nn-are lumea Doamne nici un adăpost.\n\nSus în Cer, numai Sus\nnumai Sus, numai Sus\neste-un loc pentru noi\nScump Isus, Scump Isus, Scump Isus...\n\nDintre cîte zile, dintre cîte stele\ndintre cîte dealuri, dintre cîte văi\nnu-i nici pentru Tine una dintre ele\ncum nu e nici una Doamne pentru-ai Tăi.\n\nPăsările-au cuiburi, vulpea vizuine\npeștii au o apă, cîinii un ungher\nnumai pentru Tine, numai pentru mine\neste totul Doamne rece și stingher...\n\n... Dar va fi odată, dar va fi o Țară\ndar va fi o stare cum nicicînd n-a fost\nunde totul, Doamne, numai primăvară\nne va fi prieten, cîntec și-adăpost.\n\nȚine-mi pînă-atuncea dragostea curată\ninima fierbinte, mersul credincios\nca să trec cu Tine Doamne dintr-o dată\ndin pămîntul urii-n Cerul prietenos...\n"
}