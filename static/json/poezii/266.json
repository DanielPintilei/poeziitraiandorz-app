{
"t" : "De Sus, din dragostea Golgotei",
"d" : "",
"s" : "De Sus, din dragostea Golgotei\nIsus Dumnezeiescul Miel\nne cheamă ne-ncetat ne cheamă\nîn Sus, la El, în Sus spre El.\n\nDin orice neam ai face parte\ndin orice loc te-ai fi suit,\ndac-ai putut ajunge-Acolo\n- Apleacă-te: ești mîntuit!\n\nCînd toți ne vom lăsa cu Domnul\nspre culmea dragostei urcați\natuncea doar, vom recunoaște\nși vom simți, că sîntem frați!\n\nCăci de-L avem pe El nădejde\nși dac-avem Golgota Țel\nne vom iubi... și prin iubire\nvom deveni la fel cu El!\n\nIubiți-vă! - un gînd și-un suflet\naprinși de-o dragoste să fim,\nca să trăim de-aici frumsețea\nCerescului Ierusalim!\n\nȘi fericiți privind Răsplata\nși Ținta noastră\npe Isus,\nuniți mergînd\ns-ajungem una\nîn Țara Dragostei de Sus.\n"
}