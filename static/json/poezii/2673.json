{
"t" : "Să nu iubesc nimic",
"d" : "",
"s" : "Să nu iubesc nimic, Isus\ncum Te iubesc pe Tine\nspre nimeni să nu mai fiu dus\nașa cum sînt spre Tine.\n\nNimic să n-am, nimic să n-am\nnici casă, nici avut, nici neam\nnici fiu, nici soț, - nimic să n-am\nIsus, așa ca Tine.\n\nSă nu-mi pun dragostea-n nimic\nașa precum în Tine\nsă nu mai cînt, să nu mai zic\nde nimeni ca de Tine.\n\nSă n-am nimic din ce-aș avea\nașa de drag ca Tine\nsă-mi pot uita de viața mea\nda nu, Isus, de Tine.\n\nSă nu regret nimic din tot\nce-aș pierde pentru Tine\noricînd, orice, oricît să pot\nIsuse pentru Tine.\n\nCă nimeni, nicăieri, nicicînd\nnu m-a iubit cît Tine\ntrăiesc cîntînd și mor cîntînd\nIsus, numai cu Tine.\n"
}