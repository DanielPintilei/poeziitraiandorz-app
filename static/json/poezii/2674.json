{
"t" : "Prevezi-ți viitorul",
"d" : "",
"s" : "Prevezi-ți viitorul de vrei s-ajungi la bine\nnu aștepta osînda să cadă peste tine\ngîndește azi la mîine - și vezi din timp cum stai\n- prevezi-ți viitorul cît vreme încă ai!\n\nAscultă-L pe Isus, primește-L pe Isus\nurmează-L pe Isus\nprin El ai viața cea de Sus...\n\nȘtii oare tu că ziua de mîine-ai s-o mai vezi?\nștii tu cît mai stai oare pe scaunul unde șezi?\nștii tu că vei întoarce din drumul unde pleci?\n- de ce nu-ți vezi, de-acuma, de viața cea de veci?\n\nNu spune ca nebunii: nu-mi pasă, în zadar,\ncăci vine grabnic ziua ca-n veci să plîngi amar,\nprevezi-ți viitorul, căci moartea-i ca un hoț\nasigură-ți viața, acum, cît timp mai poți!\n"
}