{
"t" : "Nu-mi suspina iubire",
"d" : "",
"s" : "Nu-mi suspina iubire cîrtind că-i crucea grea\ncăci, mai puțin și-ajungem curînd și noi acasă\nsă-ți pară tot mai dulce amara cruce-a ta\nși zarea cîndva tristă să-ți pară mai frumoasă.\n\nÎn fața lui Hristos\nvom pune crucea jos\nși-atunci din Mîna Sa\ncununa vom lua...\n\nNu-ți mai întoarce ochii spre nici un loc și vis\nce ți-ai putut odată dori aici și cere\nci-n dragostea-mpletită a cerului deschis\nîmbrățișează-ți crucea și-nvăluie-o tăcere.\n\nSingurătatea sfîntă în care ai ajuns\nalunge-ți orice strigăt ori șoaptă tulburată\nîn jurul tău vin îngeri cu dulcele răspuns\nce nalță și sărută o cruce-mpreunată.\n\nSfințirea te va duce să vezi ce-i nezărit\nte va uni cu ceruri mai sus și jos ca tine\nte vei cuprinde-n totul - și-atunci ai devenit\nun imn al Armoniei Eterne și Divine.\n"
}