{
"t" : "Veniți și mai aproape",
"d" : "",
"s" : "Veniți și mai aproape voi cei apropiați,\nrugați-vă mai bine voi cei ce vă rugați!\n\nCăci Domnul vine, vine\nși mare-i plata Sa\nferice de oricine\nva fi găsit așa!\n\nIubiți și mai fierbinte voi inime fierbinți,\nsfințiți-vă nainte voi cei smeriți și sfinți.\n\nCîntați și mai cu suflet voi cîntăreți iubiți,\numblați mai fără vină, voi cei neprihăniți.\n\nTrăiți și mai cu teamă voi toți cei veghetori\nși faceți mai mult bine cei binefăcători.\n\nLuptați și mai cu rîvnă voi luptători ne-nvinși\nmăriți-vă credința voi credincioși aprinși.\n\nFiți gata, tot mai gata voi cei ce-L așteptați\ncăci toți veți fi deodată cu slavă-ncununați!\n"
}