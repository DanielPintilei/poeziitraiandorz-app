{
"t" : "Nu-i greu a-i învăța",
"d" : "",
"s" : "Nu-i greu a-i învăța pe alții\ne greu a mă-nvăța pe mine\n- dar altfel cum mi-ar fi Isuse\numblarea vrednică de Tine?\n\nAjută-mi ochilor să vadă\najută-mi inimii să creadă\najută-mi vieții să Te poarte\nIsuse vrednic pîn-la moarte\nIsuse, Isuse\nIsuse, - vrednic pîn-la moarte.\n\nE mult cînd îi îndrept pe alții\ndar mai mult cînd mă-ndrept pe mine,\ncuvîntul nu mi-l cred cu toții\ndar viața-mi crede orișicine.\n\nSă nu pot judeca pe alții\ncît nu mă-ncerc întîi pe mine\ncă-n viața altora-ncolțește\nce-n viața mea rodește bine.\n\nSă poată să-mi renunțe trupul\nmereu spre-a duhului solie,\nnainte ca s-o cer la alții\nsă-mi cer neprihănirea mie.\n\nNu-i greu a-i stăpîni pe alții\ne greu a mă jertfi pe mine,\n- dar cum mi-ar fi Isuse altfel\nviața vrednică de Tine?\n"
}