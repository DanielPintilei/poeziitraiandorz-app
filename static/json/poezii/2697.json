{
"t" : "Doamne, tot ce ne-ai dat nouă",
"d" : "",
"s" : "Doamne, tot ce ne-ai dat nouă\nfă să nu putem ascunde\nci cu-o bucurie nouă\nnoi să Te vestim oriunde\nca toți auzind ce mare-i\nharul ce ne-a dat iertare\nsă Te caute și să afle\nmîntuirea Ta cea mare.\n\nDoamne, fă mai nalt s-aprindem\nfocul mărturiei Tale\nde-ale Tale binefaceri\ntoți să spunem pe-orice cale\nasta nu numai să-Ți cînte\nslava Ta pe veșnicie\nci să-i facă și pe alții\nmulți, să se închine Ție.\n\nDoamne, cîți ne vor cunoaște\nfă-i pe Tine să Te cate\nsufletele făr-de-număr,\nneamurile-ndepărtate,\ntoți se bucure de Tine\nși de scumpa-Ți mîntuire\npînă unde-i poți cuprinde\nDoamne-n marea Ta iubire...\n"
}