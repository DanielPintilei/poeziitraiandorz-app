{
"t" : "Dumnezeul Îndrăznelii",
"d" : "",
"s" : "Dumnezeul Îndrăznelii\nvino-n ajutor degrab\nvîntul fricii și-a-ndoielii\ncînd mi-nfrînge duhul slab.\n\nVino-n ajutor degrab,\nvino-n ajutor degrab\nși-ntărește-mi, întărește-mi\nDoamne, duhul meu cel slab.\n\nDumnezeul Izbăvirii\nvino cînd nu văd nimic\ncînd în spaimele privirii\ntotu-mi pare inamic.\n\nDumnezeul Îndurării\nvezi-mă cînd tremur tot\nvino-n clipa disperării\nscapă-mă, cînd nu mai pot.\n\nDumnezeule-al Puterii\nsînt netrebnic și fricos\nscapă-mă din al căderii\niad cumplit și fioros!\n\nDumnezeul disperării\nvino cînd nu știu ce spun:\nscapă-mă de-al lepădării\nși-al vînzării grai nebun!\n"
}