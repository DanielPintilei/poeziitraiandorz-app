{
"t" : "O, slavă, slavă Ție",
"d" : "",
"s" : "O, slavă, slavă Ție Isuse Soare Sfînt\nce-aduci din Primăvara eternă pe pămînt.\n\nPrin razele de lacrimi spre Tine cînd privim\ncereasca Tinerețe în suflete primim!\n\nȘi-n rîuri de putere, prin Duhul Tău Ceresc\ncredința și nădejdea și dragostea ne cresc.\n\nFăcînd să înțelegem că-n jertfă doar aflăm\nsuprema frumusețe a dragostei să-Ți dăm.\n\nFă sfînta Ta-ndrăzneală să crească-n noi arzînd\niubirea pentru Tine cu jertfa-mpreunînd.\n\nÎn luptă și-n lucrare statornici a-Ți urma\nprin umbra și lumina ce-o cere Crucea Ta.\n"
}