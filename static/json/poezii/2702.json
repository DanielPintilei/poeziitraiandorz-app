{
"t" : "Să fac și eu ca Tine",
"d" : "",
"s" : "Să fac și eu ca Tine, Isuse, între-ai mei\niertînd s-acopăr totul, din dragostea de ei.\n\nSă tac și eu ca Tine cînd am să fiu pîrît,\nsă pot privi cu milă spre orice grai urît.\n\nSă iert și eu ca Tine cînd am să fiu lovit\nnu este ca iertarea răspuns mai potrivit.\n\nSă mor și eu ca Tine pe crucea mea senin\nnu-i ca triumful jertfei nimica mai divin.\n\nAtunci și înviere-aș ca Tine-a treia zi\no slavă negrăită primind cînd m-aș trezi.\n\nAș fi la arătare, venind la Dreapta Ta\ncununa Ta cea scumpă și veșnică-aș purta.\n"
}