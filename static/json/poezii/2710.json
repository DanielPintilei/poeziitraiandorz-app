{
"t" : "Eu nu Ți-am dat",
"d" : "",
"s" : "Eu nu Ți-am dat Stăpînul meu,\ntoți anii mulți cîți m-ai răbdat,\n- nimic decît păcatul greu\nnici mir plăcut, nici plîns mereu\neu nu Ți-am dat.\n\nEu nu Ți-am dat Prieten Bun\npe-atîtea căi cît m-ai căutat\nnimic decît un mers nebun\nnici grai frumos, nici crez străbun\neu nu Ți-am dat.\n\nEu nu Ți-am dat Isuse Sfînt\nde cîte ori s-ar fi-așteptat\nnici al vorbirii nalt cuvînt\nnici al desăvîrșirii cînt\neu nu Ți-am dat.\n\nEu nu Ți-am dat Iubite Drag\nnimic văzut și lăudat\ndoar dulcele iubirii prag\nși-un tremurat suspin de drag\natît Ți-am dat.\n\nAtît aveam Isuse-al meu\ndin multul cît Ți-am datorat\no, Dulce Dumnezeul meu\natît aveam curat și eu\nși-atît Ți-am dat...\n"
}