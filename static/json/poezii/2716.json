{
"t" : "Fii credincios",
"d" : "",
"s" : "Fii credincios suflete-al meu\ncum ți s-a spus, pînă la moarte,\ncă-n toate Însuși Dumnezeu\npurta-ți-va grijă-n orice parte.\n\nMergi pînă poți, cu drag la toți\nori pot, ori nu pot să te cheme -\nși-atunci cînd nici tu n-ai să poți\nte vor căuta ei! - nu te teme.\n\nDă, pînă ai, din vremea ta\nsau pîinea ta, cu bucurie\nși-atunci cînd tu nu vei avea\no mie au să-ți dea și ție.\n\nStrîngi cît mai mult Cuvîntul Sfînt\ncu grijă-n inimă și-n minte\ncăci vor veni iar vremuri cînd\nsă fie-o secetă fierbinte.\n\nÎnvață să te înfrînezi -\ncît încă ai, fii cu răbdare\nși-atunci cînd ai să-nfometezi,\nn-ai să-ți vinzi cerul pe-o mîncare.\n\nÎnvață suflete al meu\nîn chinuri a-ți găsi plăcere\ncăci mai de preț e Dumnezeu\nca tot ce pentru El s-ar cere!\n"
}