{
"t" : "Cum să Te slăvim Isuse?",
"d" : "",
"s" : "Cum să Te slăvim Isuse\nmai înalt și mai deplin\ncînd ne faci deodată noaptea\ncel mai fericit senin,\ncînd ne-nlături orice teamă\ncînd ne dai cît nici gîndim\nmai cu drag ca orice mamă,\ncum să Te slăvim, cum să Te slăvim Isuse\ncum să Te slăvim?\n\nSă nălțăm a noastre glasuri?\n- dar cît vom putea de sus\nca să-Ți poată da o slavă\ncît-am datora, Isus?\ncînd ne-arați o grijă dulce\ncît nu-i cer s-o mărginim,\nde-am veni ori de ne-am duce\ncum să Te slăvim, cum să Te slăvim Isuse\ncum să Te slăvim?\n\nSă-Ți jertfim ființa noastră\n- dar ce sîntem oare noi!\nSă-Ți vărsăm izvor de lacrimi?\n- dar cît poate-al lor șuvoi!\nCe-am putea avea spre Tine\nvrednic ca să-Ți mulțumim\nce cîntări, ori ce suspine,\ncum să Te slăvim, cum să Te slăvim Isuse\ncum să Te slăvim?\n"
}