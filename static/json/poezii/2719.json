{
"t" : "Isus, tot ce primim...",
"d" : "",
"s" : "Isus, tot ce primim noi este\nbelșugul Sfintei Tale Cruci,\nIsus, din harul Jertfei Tale\ne tot ce ne-ncetat ne-aduci.\n\nIsus, orice cîntare-a noastră\ne rodul unei izbucniri\nce-ai dat-o inimilor noastre\nîn clipa unei izbăviri!\n\nIsus, cele mai arse lacrimi\nnu le-am vărsat în ceasul greu\nci-n ceasul celei mai curate\nrecunoștinți, lui Dumnezeu...\n\nIsus, cînd azi simțim ce dulci-s\na Tale sfinte-mpărtășiri\ncum să putem și cît și unde\nsă-Ți dăm a noastre mulțumiri?\n\nIsus, de ce-am aflat aceasta\nabia acum așa tîrziu,\nIsus, de ce-am pierdut atîtea\niubiri și lacrimi în pustiu?\n\nIsus, de ce n-avem mai multe\nputeri și-averi să-Ți dăruim\nIsus, cu cîte mii de inimi\nar fi de-ajuns să Te iubim?\n"
}