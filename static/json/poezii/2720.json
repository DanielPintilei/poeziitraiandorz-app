{
"t" : "Cît ne-am încrezut în Tine",
"d" : "",
"s" : "Cît ne-am încrezut în Tine\nDoamne, - nu ne-am înșelat\ncăile ne-au fost senine\nadăpostul apărat.\n\nSlavă Ție, Ție, Ție\nMare Dumnezeu Isus\nTu dai numai bucurie\nla venit și dus...\n\nOricît ne-am luptat cu fiara\nne-am întors biruitori\ntot ce-am dat cu lacrimi seara\nam primit cîntînd în zori.\n\nTot ce-am petrecut cu jale\nni s-a-ntors zîmbind cu drag\ncătre Rai mereu ni-e cale,\ncasa ni-e mereu cu steag.\n\nTot ce ne părea furtună\nni s-a prefăcut senin,\ntot ce-avem ni-e împreună\ntot ce strîngem ni-e din plin.\n\nTeama-ntoarcerii Acasă\nni s-a prefăcut sărut, - \no Isus, cît de frumoasă\nDragoste ni Te-ai făcut!\n"
}