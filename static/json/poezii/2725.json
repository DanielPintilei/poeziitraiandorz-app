{
"t" : "Cînd duhul meu",
"d" : "",
"s" : "Cînd duhul meu se leagănă-ntre ceruri\nși gîndul meu se-nchină-ntre iubiri\nși graiul meu Te laudă-ntre lacrimi\n- de ce-mi sfîrșesc aceste străluciri?\n\nDe ce-ntorc iar spre cîte-mi sînt străine\ndin noru-Ți luminos și-nsingurat\nde ce mă-ntorc de unde-s doar cu Tine\nși unde n-am nimic de întrebat?\n\nDe ce-mi sfîrșește clipa strălucită,\nde ce se frînge-am inimii sfînt zbor,\nde ce cobor spre teama de ispită,\nde ce nu merg în sus de pe Tabor?\n\n... O, pînă cînd îmi vor sfîrși lucrarea\nce tot mai sfîntă vreau să Ți-o închin,\nfă-mi tot mai sus și tot mai lungă starea\ndin care n-aș mai vrea să mai revin.\n\nIar saltul cînd, Isus, îmi vei desparte\ncîntarea mea de trupu-n care-o sui\nmi-l fă ușor - ea-mi zboare, fără moarte,\niar el, nu știu... ci doar să-l simt că nu-i...\n"
}