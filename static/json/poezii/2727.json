{
"t" : "Pot să văd cum altul are",
"d" : "",
"s" : "Pot să văd cum altul are bogăție cîtă vrea\nnu-i rîvnesc deloc averea - știu ce-amar e-ascuns în ea\ndar cînd văd că altul are o credință mai cu foc\nîmi doresc și eu fierbinte acest fericit mijloc.\n\nPot să văd cum altul are slava lumii de acum\nn-o doresc deloc, căci bine știu sfîrșitu-acestui drum\ndar cînd văd cum altul are o iubire mai cu har\nîmi doresc mai mult și mie acest sfînt mărgăritar.\n\nPot să văd cum altu-i tare și-ndrăzneț să facă rău\nnu-i invidiez puterea, - știu care-i sfîrșitul său\ndar cînd văd că altul are o nădejde mai cu-avînt\nîmi doresc și mie-asemeni, să fiu mai bun de cum sînt.\n\nPot să văd cuiva că-i merge totul totdeauna-n plin\nnu-i privesc cu jind norocul, - știu amarul lui destin\ndar cînd văd că altul are duh mai darnic și smerit\nDumnezeul meu, acesta Ți-l cer și eu mai dorit!\n"
}