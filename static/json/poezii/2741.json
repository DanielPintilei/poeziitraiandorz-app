{
"t" : "De trei ori pe zi",
"d" : "",
"s" : "De trei ori pe zi Te laud\ndar Te-aș lăuda de-o mie,\npentru cîte binefaceri\nmi-ai făcut și-mi dai Tu mie.\nȘi de șapte ori pe noapte,\ndar de-o sută s-ar cuvine\nsă Te laud pentru cîte\nai făcut și faci cu mine.\n\nDumnezeul meu, nu-i număr\nși nici limbă să pot spune\ncum mi-ai ascultat de darnic\nfiecare rugăciune.\nCum mi-ai dat nespus mai multe\ndecît Ți-am știut eu cere\n- și-atunci cum să nu Te laud\ncu o veșnică plăcere?\n\nDumnezeul meu, cu-ntreaga\ninimii recunoștință\nlaud ne-ncetat în lacrimi\nmulta Ta bunăvoință.\nȘi-aș dori să strig s-audă\nlumea toată, și să vie\nsă Te-ncerce și să vadă\ncă la fel le-ai da, - ca mie...\n"
}