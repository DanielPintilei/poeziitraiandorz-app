{
"t" : "Cu duhurile celor vrednici",
"d" : "",
"s" : "Cu duhurile celor vrednici\nce-n voia Ta s-au săvîrșit\nIsuse Doamne dă-i odihnă\nși-acestui suflet preaiubit.\n\nO Doamne, odihnește-l\nla Sînul Tău Ceresc\nîn fericirea-n care\ntoți sfinții odihnesc.\n\nCăci Tu ești Dumnezeul care\nTe-ai coborît la cei de jos\nși pe acei legați în moarte\nla Învierea Ta i-ai scos.\n\nA Ta Dumnezeiască milă,\nal cerurilor dulce rai\nși-a Ta iertare de-orice vină\nnoi Doamne, Te rugăm să-i dai.\n\nÎn locul luminos și dulce\nfără-ntristare și suspin\nfă-i loc de veșnică odihnă\ncăci Tu ești Cel de milă plin.\n\nTu ești Viața și-nvierea\nși-odihna celor adormiți\nHristoase Dumnezeul nostru\nLumina celor fericiți.\n"
}