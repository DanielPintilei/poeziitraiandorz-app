{
"t" : "Nu este drept ca Tine",
"d" : "",
"s" : "Nu este drept ca Tine Doamne\nnici bun, nici milostiv, nici sfînt\nnici plin de dragoste ca Tine,\n- cu orice om de pe pămînt.\n\nTe rugăm dă Doamne-n ceruri\nfericirea de apoi\nlîngă Tine-acestui suflet\nce se mută de la noi.\n\nTu, ce cu Mîna-Ți, din țărînă,\ncu bunătate ne-ai zidit\nmilostivește-Te spre-oricine\nTe cheamă la al lui sfîrșit.\n\nTu, Cel ce ne cunoști pe-oricine\nși știi din ce sîntem făcuți\nprimește-l Doamne cu-ndurare\nși-așează-l între-ai Tăi plăcuți.\n\nȘi dac-a săvîrșit greșale\nadu-Ți aminte Tu Cel Sfînt\ncă nimeni Doamne-afar de Tine\nnu-i negreșit pe-acest pămînt.\n\nCi ca un Bun și plin de milă\nși Viu și Veșnic Dumnezeu,\nmilostivește-Te și-așează-l\nla Dreapta Ta pe robul Tău...\n"
}