{
"t" : "Deșertăciuni și vis",
"d" : "",
"s" : "Deșertăciuni și vis sînt toate\nîn lumea asta de acum\naverea lumii-i amăgire\nși măreția ei e fum.\n\nFericit cine-și adună\navuția cea de Sus\nfericit cine-mpreună\numblă cu Isus, rabdă cu Isus, moare cu Isus, - \nel și-nvie cu Isus.\n\nNu-i o mai mare nebunie\ndecît să-L uiți pe Dumnezeu\nși sufletul să-ți legi de lume\nși trupul de păcatul greu.\n\nCu-adevărat deșertăciune\nsînt toate și-amăgiri și vis\nzadarnic se frămîntă omul\nprecum Scripturile au zis.\n\nCînd parcă dobîndim pămîntul\natunci în groapă ne sfîrșim\nși toate cîte-am strîns pe lume\nle lepădăm și părăsim.\n\nNu-și duce omu-n veșnicie\nnimic, - decît ce-a dăruit\nlui Dumnezeu și suferinței\ncu dragoste, - cît a trăit!\n"
}