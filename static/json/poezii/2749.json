{
"t" : "Nici o desfătare-n lume",
"d" : "",
"s" : "Nici o desfătare-n lume\nnu-i scutită de-ntristare\npe pămînt orice mărire\nși-avuție-i trecătoare\ntoate-s mai neputincioase\ndecît umbra care trece\nmai deșarte decît visul\ncare-o clipă se petrece.\n\nNumai slava, numai slava lui Isus\neste fără de apus\nși-ndulcirea, și-ndulcirea Feței Lui\nține-n veacul veacului.\n\nSînt deșertăciune toate\ncele omenești de-acum\namăgiri și fum sînt cîte\nnu luăm pe-al morții drum\nnu luăm cu noi averea\nnici mărirea, - toate pier\nnumai faptele credinței\nne-nsoțesc mergînd spre cer.\n\nSuflete ce vrei lumina\nvino pîn-o poți afla\numblă după mîntuire\ncîtă vreme-o poți avea\ncăci cînd vine ceasul morții\ndacă n-o cauți cît ești viu\nvei dori-o, vei striga-o\ndar atunci va fi tîrziu!\n"
}