{
"t" : "Nu plîngeți pe cel viu!",
"d" : "",
"s" : "Nu plîngeți pe cei viu cu morții\nnici pe cel drept ca pe cei răi\ncăci fericit cel drept la Domnul\nși-n veci e el cu sfinții Săi.\n\nFericit e cine moare\ncredincios\ncăci răsplata lui e mare\nla Hristos...\n\nSlăvit în veci să fie Domnul\nce l-a-ntărit și ajutat\nde și-a păzit deplin credința\nși lupta bună s-a luptat.\n\nNu-i mort cel care moare-n Domnul\ndac-a trăit pe-al Lui sfînt plac,\nci-i dus din moarte la viață\nși-i fericit în veac și-n veac.\n\nNu plîngeți pentru el, ci plîngeți\npentru păcatul vostru greu\ncăci dacă nu-i urmați credința\nvoi nu veți fi cu Dumnezeu.\n\nNu plîngeți, ci-L rugați pe Domnul\nca să ne-ajute să-L slujim\nca-n Raiul Lui, cu scumpul nostru\nși noi la Dumnezeu să fim...\n"
}