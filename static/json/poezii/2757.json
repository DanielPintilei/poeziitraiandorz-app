{
"t" : "Plînge și te tînguiește!",
"d" : "",
"s" : "Plînge și te tînguiește\nazi, gîndind la moartea ta,\ncă-n zadar vor plînge alții\ncînd tu vei fi-ajuns în ea.\n\nRupe-o astăzi cu păcatul\nvino astăzi la Hristos\nca să ai o moarte dulce\nși în Rai un loc frumos.\n\nUită-te, de azi, spre groapă\nunde ai s-ajungi curînd\nca să-ți pregătești plecarea\nîn cîntări și nu plîngînd.\n\nAdă-ți tu de-acum aminte\ncă viața ta-i un vis\ncă-n zadar îți vei aduce\ncînd mormîntul s-a deschis.\n\nSocotește-te de astăzi\nca un călător sărac\nca să știi să-ți strîngi averea\ncare-ți va rămîne-n veac.\n\nVezi de-acum ce-amăgitoare-i\norice slavă pe pămînt\nca să poți să le dai toate\npe-un loc bun din Raiul Sfînt.\n"
}