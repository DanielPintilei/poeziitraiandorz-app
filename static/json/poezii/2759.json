{
"t" : "Vai ce luptă-nfricoșată",
"d" : "",
"s" : "Vai ce luptă-nfricoșată are sufletul pierdut\ncînd își părăsește trupul unde-n lume-a petrecut\nvai cît lăcrimează-atuncea, cum suspină de amar\ncînd pierdută-și vede viața... și-alergarea în zadar.\n\nPlînge soră, plînge frate cît ești viu\nca să nu plîngi prea tîrziu\nvino soră, vino frate la Isus\ncă-n zadar cînd El S-a dus.\n\nCătre cine-ți vei întinde mîinile în ceasul greu\ntu cel care nu vrei astăzi să le-ntinzi spre Dumnezeu?\nCine oare-o să-ți răspundă cînd te vei ruga din foc\ndacă nu vrei să strigi astăzi către Dumnezeu deloc?\n\nCine oare-o să-ți ajute în al morții tale ceas\ncînd pe veci tu singur, singur, singur, singur ai rămas?\ncînd nici îngeri și nici oameni și nici nimeni, nimeni nu-s\n- cine oare-o să-ți ajute dacă n-ai vrut pe Isus?\n\nO, drag suflet vino astăzi să-L cîștigi pe Dumnezeu\nn-aștepta pînă la ceasul cel ne-nchipuit de greu\nn-aștepta pînă la iadul unde dacă vei fi-ajuns\nnu mai este-n veci scăpare, căci a fost - și n-ai răspuns!\n"
}