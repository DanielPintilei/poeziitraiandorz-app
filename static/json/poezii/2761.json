{
"t" : "Cu sfinții odihnește",
"d" : "",
"s" : "Cu sfinții odihnește\nHristoase-n Cerul Sfînt\npe robul Tău ce vine\nacum de pe pămînt.\n\nȘi unde nu-i durere\nnici lacrimi, nici suspin\nci viață fără moarte\nașează-l Tu - amin.\n\nTu Cel fără de moarte\nce ne-ai zidit din lut\nTu Singur poți Hristoase\nsă-i ierți tot ce-a făcut.\n\nTu Cel ce vezi că viața\ne-o clipă pe pămînt\nfă-i loc pe veșnicie\nla Sînul Tău cel sfînt.\n\nTu Cel ce știi că-n lume\nel multe-a pătimit\nfă-i loc de mîngîiere\nîn Raiul fericit.\n\nTu Cel ce ești Odihna\nși viața celor buni\nprimește ale noastre\ncîntări și rugăciuni.\n"
}