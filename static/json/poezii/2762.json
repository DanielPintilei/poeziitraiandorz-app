{
"t" : "Voi care-aveți cuvinte",
"d" : "",
"s" : "Voi care-aveți cuvinte mai dulci ca ale mele\nveniți, vestiți iubirea lui Dumnezeu cu ele\nveniți, luați-mi locul, suiți-vă mai sus\n- cu imnul cel mai vrednic slăviți-L pe Isus\ncîntați-L pe Isus, nălțați-L pe Isus\ncu tot ce-aveți mai vrednic nălțați-L pe Isus.\n\nVoi care-aveți simțire mai caldă și curată\nveniți cîntați Golgota și Jertfa-I neuitată\nvoi inime de aur, voi mîini de crin frumos\ncu viersul cel mai dulce slăviți-L pe Hristos\niubiți-L pe Hristos, slujiți-L pe Hristos\ncu tot ce-aveți mai dulce slujiți-L pe Hristos.\n\nVoi care-aveți miresme și mir de preț mai mare\nveniți și revărsați-l pe-a Domnului picioare\nvoi înzestrații muzei, voi cei aleși de Sus\ncu harul artei voastre slăviți-L pe Isus\npurtați-L pe Isus, măriți-L pe Isus\ncu tot ce-aveți mai aur, măriți-L pe Isus.\n\nMai vrednic de mărire e-al Domnului Sfînt Nume\nca tot ce e mai vrednic, mai scump și sfînt pe lume\ncu graiul cel mai unic, mai nalt și mai frumos\ncum nimeni nu mai știe, - slăviți-L pe Hristos\nvestiți-L pe Hristos, sfințiți-L pe Hristos\ncum nimeni nu mai știe, - sfințiți-L pe Hristos.\n"
}