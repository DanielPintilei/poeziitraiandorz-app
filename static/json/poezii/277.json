{
"t" : "Îngenuncheați, Isuse",
"d" : "",
"s" : "Îngenuncheați Isuse, la Tronul Tău de har\nnoi umili și smeriți ne rugăm azi iar\no dă-ne Tu în inimi un duh curat și umilit\nun duh adînc de rugăciune\ndin Duhul Tău neprihănit.\n\nȘi rugăciunea noastră ascultă-ne-o curînd\ncăci uniți și smeriți ne rugăm crezînd\ndă har Lucrării Tale și-un duh unit și lucrător\ncurat, statornic și fierbinte\nși slobod și biruitor.\n\nMulțește-Ți lucrătorii și fă-i în orice greu\nmai uniți și smeriți a lucra mereu\naprinde-n toți credința\nși fă-ne după Chipu-Ți Sfînt\nsă trecem ne-ntinați prin lume,\ncopii ai Sfîntului Cuvînt.\n\nÎn ziua cercetării fă să putem fi aflați\ntoți uniți și smeriți, așteptînd curați\nși să putem Isuse cu bucurie să primim\nîncununarea alergării\ncînd lupta vieții-o s-o sfîrșim!\n"
}