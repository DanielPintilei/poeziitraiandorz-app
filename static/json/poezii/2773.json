{
"t" : "Ce scurtă-i noaptea mea",
"d" : "",
"s" : "Ce scurtă-i noaptea mea cu Tine\nși munca ce ușoară-mi vine\nși calea mea ce scurtă-mi pare\nși crucea cum nu mă mai doare\nși-n toate cît îmi e de bine\nIsus, - cînd ești cu mine!\n\nDin ochii Tăi primesc lumină\ndin Duhul Tău odihnă lină\ndin glasul Tău îmbărbătare\ndin suflul Tău înmiresmare\ndin toate-mi faci atît de bine\nIsus, - cînd ești cu mine!\n\nIubirea Ta îmi umple viața\nsurîsul Tău îmi scaldă fața\nfiorul Tău îmi dă cîntarea\nși Tu Întreg mi-ești Sărbătoarea\nîn tot mai drag și-n tot mai bine\nIsus, - cînd ești cu mine!\n"
}