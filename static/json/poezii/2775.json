{
"t" : "Fiindcă sînt cu Tine",
"d" : "",
"s" : "Fiindcă sînt cu Tine, nici unele nu-s grele\ndin orice miez mă satur și toate-s ale mele\nde tot ce-ating mă bucur, în orice loc dorm bine\noriunde sînt acasă - Isus, cînd sînt cu Tine.\nIsus, Isus\noriunde sînt acasă atunci cînd sînt cu Tine.\n\nFiindcă sînt cu Tine și-un strop de rouă-i soare\nși-o frunză-mi face umbră și-o lacrimă mă doare\nși-o fragă mă-ndulcește și-un fir de păr mă ține\nși-o rază mă dezmiardă - Isus cînd sînt cu Tine.\nIsus, Isus\nși-o rază mă dezmiardă atunci cînd sînt cu Tine.\n\nFiindcă sînt cu Tine mi-e totul drag și dulce\ncîntarea mă-nsoțește pe orice drum m-aș duce\nși nopți și zile la fel mi-s de senine\nși rai cu rai mi-s toate, - Isus cînd sînt cu Tine.\nIsus, Isus\nși rai cu rai mi-s toate, Isus cînd sînt cu Tine.\n"
}