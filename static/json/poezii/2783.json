{
"t" : "Care-i semnul?",
"d" : "",
"s" : "Care-i semnul primăverii,\ncare-i semnul c-a sosit?\n- toată-nmiresmarea zării,\ntot seninul nesfîrșit!\n\nSemnul Tău Isuse\ncînd în suflet vii\ne mai mult ca asta\nde-nsutite mii.\n\nCare-i semnul înserării?\n- liniștirile de-amurg,\nrugăciunea-nsingurării,\nlacrimile care curg.\n\nCare-i semnul dimineții?\n- limpezirile din vis,\ndezmorțirile vieții,\ncerul inimii deschis!\n\nCare-i semnul Zilei Sfinte?\n- saltul cel din iad în Rai,\nstarea-n care nu-s cuvinte\nnumai foc și lacrimi ai.\n\nCare-i semnul tău iubire?\n- fericitul, sfîntul foc,\nîntr-un rai și-o strălucire\ntoate-acestea la un loc.\n"
}