{
"t" : "Isuse, strînge-mă puternic",
"d" : "",
"s" : "Isuse, strînge-mă puternic\nla Sînul Tău nedezlipit\nc-atuncea nu mai am pe lume\nnimic de vrut și de dorit\natuncea n-am singurătate\nnici temeri, nici păreri de rău\ndin toate zilele-mi răsare\nlumina zîmbetului Tău.\n\nIsuse, ține-mă puternic\ncu brațul Tău nebiruit\nc-atuncea nu-i vrăjmaș pe lume\nsă-mi ia ce Tu mi-ai dăruit\natuncea toate-n jur mi-s pline\nde melodii cerești mereu\nși strig, - și-n toate-aud răspunsul\niubitul Meu, iubitul Meu...\n\nIsuse, umple-mă puternic\nde Duhul Tău desăvîrșit\nsă pot iubi a Ta ocară\ncu Tine, dintre toți ieșit\ncu Tine suferind, ca Tine,\nacum cînd Tu ești ocărît\naceasta fi-va pentru mine\ntot raiul, - și mai mult de-atît!\n"
}