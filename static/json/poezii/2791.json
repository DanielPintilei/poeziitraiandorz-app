{
"t" : "Pentru Cine-aștepți?",
"d" : "",
"s" : "Pentru Cine-aștepți deschisă draga mea portiță,\npentru Cine-mi ești gătită - dulce grădiniță,\npentru Cine-mi ești întinsă masa mea gustoasă,\npentru Cine-mi ești aprinsă lampa mea voioasă!\nPentru Tine-i Preaiubite lampa mea voioasă!\n\nDomnul meu Isus - Ție Ți-am adus\ntot ce-am mai presus\nDomnul meu Hristos, Ție-Ți dau prinos\ntot ce-am mai frumos...\n\nPentru Cine-am eu întruna steag de Sărbătoare,\npentru Cine-mi cîntă toate păsările oare,\npentru Cine-mi arde dulce candela cîntării?\npentru Cine-s flori pe toate crengile-așteptării,\n- pentru Tine-i Preaiubite candela cîntării!\n\nInimă, - spre Cine-ți arde dragostea fierbinte,\nlimbă, - pentru-a Cui mărire nu mai ai cuvinte,\nochi ai mei, spre Cine-ațineți dulcile lumine?\n- pentru Dulce Preaiubitul inimii din mine\npentru Tine-s, Preaiubitul inimii din mine...\n"
}