{
"t" : "O, noi am trăit Isuse",
"d" : "",
"s" : "O, noi am trăit Isuse prin iubire și minuni...\n- am și dat pe-o clipă sfîntă zile, săptămîni și luni\nam și plîns pentru-o cîntare împreună, ani și ani\nam și mers pentru un frate printre sute de dușmani...\n\nChiar cînd groaza-mprejurării ne vorbea nejudecat\nzicea gura, dar în suflet Te iubeam de neuitat\nTu erai, că-ntotdeauna ne știai ai Tăi deplin\nși știau că doar de Tine ni-e adîncul vieții plin.\n\nPentru Tine vrem Isuse să dăm totul și de-acum\nviața Ta cu viața noastră ni le-a-mpreunat un drum\nvrem s-avem cu Tine totul, într-un singur duh și grai\nlîngă Tine și cu Tine să fim și-n pămînt și-n rai.\n"
}