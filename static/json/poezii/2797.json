{
"t" : "Nu mă treziți",
"d" : "",
"s" : "Nu mă treziți din visul\npe care-l am cu El,\nnu mă chemați de unde\ncu Domnu-s singurel.\n\nLăsați-mă mereu\nsă stau doar El și eu\ncăci fericit sînt de nespus\ndoar cu Isus...\n\nNu mă opriți din drumul\ncu Domnul însoțit,\nnu-mi tulburați tăcerea\npopasului sfințit.\n\nNu-mi rupeți lanțul care\nde El mă ține strîns,\nnu-mi alungați, lăsați-mi\nal dragostei Lui plîns.\n\nȘi nu-mi plîngeți în clipa\ncînd am să mă cunun,\ndin tot ce-i har, acela\ne veșnic cel mai bun.\n"
}