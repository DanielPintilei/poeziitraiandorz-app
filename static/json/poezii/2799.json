{
"t" : "Cînd Te-am întîlnit Isuse",
"d" : "",
"s" : "Cînd Te-am întîlnit Isuse, - o nu mai pot uita, - \nce dulce mi-a fost glasul, ce dragă Fața Ta,\nce cald Ți-a fost fiorul cu care m-ai chemat,\nce sfînt și tare lanțul cu care m-ai legat,\nce rai a fost în care m-ai dus să nu mai vin\n- Isuse, toate-acestea, o, tot așa le țin!\n\nOricîți trecură anii de aspri și de grei\nIsus, așa ești și-astăzi de drag în ochii mei\nni se schimbară fața și vîrstele de munci\ndar Tu-mi ești tot Același Frumos și Drag de-atunci\nîn inimă-mi și astăzi aud chemarea Ta\ndin cea dintîi iubire, - o, n-o mai pot uita!\n\nVor trece anii? - treacă, mai scurți și mai grăbiți\nsă vină-odată vecii în dragoste-mpletiți\nmă lasă toți? - mă lase, să fim odată-n Rai\ncum eu eram atuncea, cum Tu atunci erai\nîn veci s-ascult la glasu-Ți privind la Fața Ta\ndin cea dintîi iubire, - o, n-o mai pot uita!\n"
}