{
"t" : "Nimic nu pot a spune",
"d" : "",
"s" : "Nimic nu pot a spune\nde ceasu-acesta sfînt\ncînd parcă într-o stare\ncerească toate sînt.\n\nIsus, Isus\ncînd sînt cu Tine Sus\nmi-e ceasul cel mai sfînt\npe-acest pămînt.\n\nÎn ceasul rugăciunii\nnu știu unde-s răpit\nîmi e oprit și graiul\nși timpul mi-e oprit.\n\nNici gura n-are vorbe\nnici ochii n-au priviri\nși totu-i parcă visul\nunei cerești trăiri.\n\nDoar Crucea ca un suflet\no simt la piept arzînd\nși spinii Tăi cei roșii\nmă sîngeră cîntînd.\n\nȘi-n șiroiri de lacrimi\nvăd cerul tot deschis\nși-o slavă care vine\nprin unduiri de vis.\n\nȘi totu-i legănare\nde dragoste și rai\nși altceva ce n-are\nnici lacrimi și nici grai.\n"
}