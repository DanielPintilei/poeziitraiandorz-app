{
"t" : "Ce plăcută-i ploaia",
"d" : "",
"s" : "Ce plăcută-i ploaia\npe-un ogor uscat\nce plăcută-i roua\npeste-o iarbă arsă\n- mai plăcut Cuvîntul\nDomnului curat\ncînd peste pustiul\ninimii se varsă.\n\nDulce e odihna\nsub un fag umbros\ndulce-i apa bună\ncînd ești ars de sete\n- dar mai dulce-i\nstarea inimii-n Hristos\ncînd e fără temeri,\ndoruri și regrete.\n\nScumpă-i ziua nunții, - \nzile ca ea nu-s -\nscumpă-i vremea care\no închini iubirii\n- dar mai scumpă-i ziua\nnașterii de sus\nziua hotărîrii,\nziua mîntuirii.\n\nSfîntă-i pacea-n care\nduhu-ntreg e-un rai\nsfîntă-i zarea-n care\ngîndul tot lumină\n- dar mai sfîntă-i pacea\ncare-atunci o ai\ncînd ființa-ntreagă\nde Hristos ți-e plină.\n"
}