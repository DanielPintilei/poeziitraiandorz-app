{
"t" : "Nu pot să spun la nimeni",
"d" : "",
"s" : "Nu pot să spun la nimeni\nIsuse, ce-mi arăți\ncînd stau cu Tine singur\nplîngînd de-atîtea dăți\ncînd sufletu-mi se-nchide\nîn templul Tău tăcut\nși numai ochii umezi\nprivesc minunea mut...\n\nIsuse Drag, Isuse Scump\nnu pot să spun la nimeni\nprivesc minunea mut.\n\nNu pot să spun la nimeni\nIsuse cum cobori\npe munții mei cînd singur\nmă chemi de-atîtea ori\ncînd singură uimirea\nmi Te cuprinde lin\nși tot ce-ar vrea iubirea\nrămîne doar suspin.\n\nIsuse Drag, Isuse Scump\nnu pot să spun la nimeni\nrămîne doar suspin.\n\nNu pot să spun la nimeni\nIsuse ce-mi tot dai\ncînd merg cu Tine singur\ntăcut din rai în rai...\n- Dar cum să duc în mine\nce-aș spune și nu pot,\nce fac cu el la Tine\nAcolo unde-i tot?...\n\nIsuse Drag, Isuse Scump\nnu pot să spun la nimeni\nAcolo unde-i tot!\n"
}