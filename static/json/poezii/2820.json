{
"t" : "De-ar curge toate",
"d" : "",
"s" : "De-ar curge toate-a mele ape\npe vadul Tău, spre-același loc,\nde-ar arde toate-a mele flăcări\npe-altarul Tău cu-același foc,\n- atuncea orice fapte-a mele\nȚi-ar împleti-al iubirii nimb\nși-atunci răsplata mea Isuse\ncu nimeni n-aș mai vrea s-o schimb.\n\nAjută-mi Scump Isus\nmai sus, mereu mai sus\nîn lupta mea, în munca mea\ns-ajung cum Tu m-ai vrea.\n\nAtunci din zîmbetele Tale\ns-ar naște dulci toți zorii mei\nne-ar fi cerească-mpărtășirea\nîn tot ce-mi dai și-n tot ce-mi ceri\nmi-ar fi din glasul Tău cîntarea\ndin Chipul Tău frumsețea mea\nși-ar fi-o-mpletire fericită\nîn tot ce vrei și-n tot ce-aș vrea.\n\nAjută-mi har ceresc, ca zilnic\nsă urc mai drept spre-acest sfînt loc\ntot ce-i mai scump s-adun cu Tine\ntot ce-am mai nalt, pe-același loc\ntot ce lucrez, mereu mai vrednic\ntot ce gîndesc, mereu mai drept\n- așa să-mi poți deschide Cerul\nspre care tremurînd mă-ndrept.\n"
}