{
"t" : "O, de m-aș face-o iarbă",
"d" : "",
"s" : "O, de m-aș face-o iarbă cu cel mai moale drum\nsub tălpile rănite de sfînta alergare\ns-alerge mai cu rîvnă toți solii Tăi de-acum\nși toți s-ajungă vrednici la Slava Viitoare.\n\nAtunci aș asculta\nIsus, porunca Ta\nși-atunci și eu m-aș desfăta\nIsus în slava Ta.\n\nO, de m-aș face-un umăr sub grelele poveri\na celor orbi și bolnavi ce zac fără putere\nsă li se umple duhul cu proaspete puteri\nși toți s-ajungă vrednici la-Ntîia Înviere.\n\nO, de m-aș face-o lampă aprinsă pe-orice mal\nla toți cei din primejdii pe marea-ntunecată\nsă li se-ndemne mersul spre Țărmul de Cristal\nși toți s-ajungă vrednici Răsplata Așteptată.\n\nO, de m-aș face-o punte pe-aceste adîncimi\npentru aceste slabe picioare-nspăimîntate\nsă treacă spre Viață flămîndele mulțimi\nși toți s-ajungă vrednici în Veșnica Cetate.\n\nO, de m-aș face-o pernă pe care Fruntea Ta\nsă-Și poată-afla odihna în ceasuri obosite\n- ce nimb de bucurie și dragostea-aș purta\nce vrednic aș ajunge Lăcașele Dorite...\n"
}