{
"t" : "Dacă vrei să știi",
"d" : "",
"s" : "Dacă vrei să știi ce-i mila\npentru cei din chin nespus\nși cum să le-alini durerea,\n- du-te la Isus, vezi-L pe Isus\nEl ți-arată cum e mila\npentru cei din chin nespus.\n\nCa să știi ce-i rugăciunea\ncare-i ascultată Sus,\nrugăciunea-adevărată,\n- du-te la Isus, vezi-L pe Isus\nEl te-nvață rugăciunea\ncare-i ascultată Sus.\n\nDacă vrei să-nveți iertarea\ncare Dumnezeu a spus\nbunătatea și-ndurarea,\n- du-te la Isus, vezi-L pe Isus\nEl te-nvață ce-i iertarea\ncare Dumnezeu a spus.\n\nCa să știi ce-i suferința\ncare viața ne-a adus\nși în care-i biruința,\n- du-te la Isus, vezi-L pe Isus\nEl, Cel Sfînt, e Suferința\ncare viața ne-a adus...\n"
}