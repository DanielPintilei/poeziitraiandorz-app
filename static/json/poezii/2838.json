{
"t" : "Primește-ne cu bunătate",
"d" : "",
"s" : "Primește-ne cu bunătate cînd Doamne Ție ne rugăm\nși pentru cei ce ne ajută și pentru cei ce-i ajutăm\nși binecuvîntează-i Doamne din Veșnicu-Ți Ierusalim\npe-acei ce ne iubesc în Tine ca și pe-acei care-i iubim...\n\nCălătorește-ntruna Doamne cu cei ce merg și cei ce vin\nși binecuvîntează darul primit și dat cu gînd senin\nprimește mijlocirea noastră cu îndurare cînd vom sta\nori pentru Tine-n fața lumii, ori pentru lume-n fața Ta.\n\nScăpați să fim cu grabă Doamne, oricînd spre mila Ta strigăm\nși-acei ce pentru noi se roagă și pentru care ne rugăm\nși fă datori să nu rămînem nici pe pămînt și nici în cer\nnici celor ce ne dau ei nouă, nici celor care ei ne cer.\n\nSă-Ți mulțumim cu bucurie și pentru bine și de rău\ncă nu-i nimic să ni se facă decît după Cuvîntul Tău\nși dacă tot ce ni se face e cu îngăduința Ta\nsă fim încredințați că-n toate Tu-al nostru bine-l vei căuta.\n\nȘi dacă toți cîți ne dau nouă și toți la care noi le dăm\ncuvine-se ca pentru toate pe Tine să Te lăudăm\nne fă să fim fără prihană și-n ce lăsăm și-n ce iubim\ncă și-nspre-ai Tăi, ca și-nspre Tine sîntem datori cît timp trăim.\n"
}