{
"t" : "O, glasul Tău Isus Iubit",
"d" : "",
"s" : "O, glasul Tău Isus Iubit\ncu-nfiorări divine\nnici plînsul nu l-a-năbușit\nnici cîntecul în mine.\nNici zgomotul din jurul meu\nnici strigătul minciunii\nci el mi-a-mprospătat mereu\nîncrederea minunii.\n\nÎn fața strigătului crud\ndin cea mai cruntă vreme\nce fericit eram s-aud:\n- nu plînge, nu te teme!\nNu te-ngrozi de ura lor,\noricît se năpustește\ncăci Eu ți-s scut și ajutor, - \ndar crede și-ndrăznește!\n\nÎn fața morții știu că, blînd\nsimți-l-voi cum mă cheamă\ncum nu m-a mai chemat nicicînd\nnici cea mai dulce mamă...\nO, glasul tău cel drag Isus\nde-a pururi o să-mi fie\nnespus mai minunat, nespus\nca orice bucurie...\n"
}