{
"t" : "Cînd îmi va veni",
"d" : "",
"s" : "Cînd îmi va veni nuiaua\nDoamne, să nu uit că eu\nȚi-am cerut-o ca să-mi cureți\nsufletul și trupul meu.\n\nSă-Ți mulțumesc\nsă Te slăvesc\nsă mă smeresc\nși să-Ți slujesc.\n\nCînd îmi va veni-ndoiala\ninimii - să-mi amintesc\ncă eu am mustrat pe alții\ncă sînt slabi și se-ndoiesc.\n\nCînd îmi va veni ispita\namintește-mi cum eram\ncînd pe alții în ispite\nfără milă-i judecam.\n\nCînd va fi să-mi fie frică\namintește-mi tot ce-am spus\neu cu gura mea cînd Ție\nlegămîntul sfînt l-am pus.\n\nIar cînd o să-mi vină moartea\nfă să nu uit Domnul meu\ncă prin ea trec la mărire\ncei născuți din Dumnezeu...\n"
}