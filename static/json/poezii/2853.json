{
"t" : "Slavă pentru toate Ție",
"d" : "",
"s" : "Slavă pentru toate Ție\nDumnezeul Cel Slăvit\nTe slăvim pe veșnicie\ncum ni Te-ai milostivit\ncum ne-ai preschimbat durerea\nîntr-un cîntec fericit\ntemerile-n bucurie\nnoaptea-n soare strălucit!\nSlavă, veșnic slavă Ție\nDumnezeul Cel Slăvit.\n\nSlavă pentru cîte cereri\nminunat ne-ai împlinit,\npentru cîte lupte grele\nle-am purtat și-am biruit,\npentru cîte sfinte-ndemnuri\nni le-ai dat și le-am păzit,\npentru-atîtea munci frumoase\nce le-am dus la bun sfîrșit\nSlavă, veșnic slavă Ție\nDumnezeul Cel Slăvit.\n\nSlavă Ție de credința\nce ne-a fost de neclintit,\nde nădejdea fericită\ncare ne-ai statornicit,\nde iubirea-mpărtășită\nce ne-o dai pe nesfîrșit,\nde Vecia strălucită\nfericit cu fericit\nSlavă, veșnic slavă Ție\nDumnezeul Cel Slăvit. \n"
}