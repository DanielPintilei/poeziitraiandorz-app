{
"t" : "O, glasul meu cel veșnic",
"d" : "",
"s" : "O, glasul meu cel veșnic găsește-ți limpezirea\ncu care să-ți destăinui cîntarea mai frumos\npe-altarul cel mai dulce și sfînt să-ți arzi iubirea\nîn veșnică mireasmă - spre slava lui Hristos.\n\nApleacă-mi tot auzul spre șoapta Sa cea dulce\nmai dulce decît mierea și picurul de miel\ncăci buzele de soare și inima de Cruce\nmi le-aș lipi Isuse - și-n veci așa să șed.\n\nApoi mă ia cu harfa în taina-mpărtășirii\ncu ochii plini de raiul răsfrînt de Fața Sa,\nsă ne-afundăm în plinul izvoarelor iubirii\nașa, pe totdeauna așa, așa, așa.\n\nAfundă-ne Isuse atunci în tot Cuprinsul\natît de fără margini și-atît de fericit\nsă ardă-n veci din sine de-a pururi nemaistinsul\nfior al însoțirii în care ne-am unit.\n"
}