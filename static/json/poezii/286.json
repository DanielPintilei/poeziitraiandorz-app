{
"t" : "Erai căzut, căzut...",
"d" : "",
"s" : "Erai căzut, căzut în patimi grele\nzăceai în groapa negrului păcat\ncînd te-am căutat...\ncînd lacrimile Mele\nși Sîngele Iertării te-au scăpat.\n\nErai căzut, căzut - dar Bunul Tată\nn-a vrut să pieri pe veci nemîntuit\nși te-a chemat\nși dragostea Lui toată\nprin Jertfa Mea spre tine a venit.\n\nErai căzut, dar Duhul Sfînt în tine\nlumina Lui cerească a aprins\nși te-ai văzut...\nși te-ai întors la Mine\nși ești pe veci în harul Meu cuprins!\n\nErai căzut, căzut, - dar o iertare\ndeplină Dumnezeu ți-a dăruit\nde-acum mereu\nslujește-I cu-ascultare\nși vei primi cît nici vei fi gîndit!\n"
}