{
"t" : "Ce s-au făcut Isuse?",
"d" : "",
"s" : "Ce s-au făcut Isuse\natîția ani amari\ntrăiți printre fiorduri\nși-mpinși printre ghețari?\ngemuți printre unghere\nde spaime și de scrum,\n- o, anii lungi de lacrimi\nce s-au făcut acum?\n\nMulțumesc lui Dumnezeu\npentru tot ce-a fost mai greu\ndin ce-am ars pentru Hristos\nnoi am strîns ce-i mai frumos.\n\nCe s-a făcut tot chinul\nabia răbdat cîndva?\n- ni s-a făcut comoara\nce-n veci o vom avea.\nCe s-au făcut vrăjmașii\ntemuți atîta drum?\n- mormintele și praful\npe care calci acum!\n\nCe s-a făcut Isuse\nîntreaga noapte grea\n- ni s-a făcut lumina\nmai albă ca de nea.\nMai duse-s astăzi toate\ndecît un vis și-un fum\n- ce aur și ce soare\nni s-au făcut, acum!\n"
}