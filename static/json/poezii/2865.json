{
"t" : "O, clipa rătăcirii",
"d" : "",
"s" : "O, clipa rătăcirii de cîte ori mi-o plîng\nîn cît de-amare lacrimi suspinul ei mi-l frîng\nși-n ce amare flăcări stă sufletul meu tot\ncînd spinul ei din mine l-aș smulge și nu pot!\n\nIsus, o, cît de-amar\ne-al ispășirii jar\najută-mi a-l răbda\npîn-la iertarea Ta.\n\nO, pasul neascultării nebun și rătăcit\nce bine-ar fi fost veșnic să nici nu-l fi gîndit,\nce orb am fost cînd șoapta ispitei m-a împins\nsă merg spre unde iadul mă aștepta aprins!\n\nO, duh viclean ce mintea și inima mi-ai dus\nsă-mi nimicesc cu fapta tot ce-am cîntat și-am spus\no, cum n-am înțeles eu tot harul ce-am avut\nși care-acuma veșnic și veșnic e pierdut!\n\nO, sufletul meu ardă pe crucea mea de jar\nși flăcările treacă prin mine cît de-amar\nși gura mea se strîngă de-acest amar oțet\n- dar vina mea să piară pe rugul meu încet!...\n"
}