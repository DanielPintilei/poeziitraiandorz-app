{
"t" : "Eu n-am fost niciodată",
"d" : "",
"s" : "Eu n-am fost niciodată al nimănui Isus,\nal Tău eram nainte de-a-mi spune ce mi-ai spus,\nal Tău eram nainte chiar de-a Te știi că ești,\nTe așteptam acolo să vii să mă-ntîlnești.\n\nFrumoasa-mi tinerețe cu dulcele-i parfum\na Ta era din veacuri tot astfel ca acum\nsimțirile-mi curate cu aurul lor sfînt\nȚi-erau din veci a Tale așa cum și-astăzi sînt.\n\nEu n-am avut pe nimeni să-l mai iubesc Isus\nal Tău sînt ca și-atuncea cînd primul DA Ți-am spus,\nnu m-am lipit de nimeni nici pînă, - nici apoi\nși n-am mai fost cu nimeni așa cum am fost noi.\n\nCu toată-nsingurarea eu sînt și azi al Tău\na Ta îmi e iubirea cu tot adîncul său\nal Tău îmi e și trupul chiar cînd mi-l dau legat\nmă zvîrcolesc, dar duhul al Tău e-ntreg curat.\n\nO, vino după mine odată Drag Isus\ns-a dus și tinerețea și toți ai mei s-au dus\nTe-aștept și-acum pe Tine și-s gata tot așa\nsă merg ca-n clipa-n care Ți-am spus întîiul DA!\n"
}