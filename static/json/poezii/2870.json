{
"t" : "De ce să-ți muști?",
"d" : "",
"s" : "De ce să-ți muști odată limba\nîn chinul veșnicului vai\ncînd ea-ți mai poate încă spune\ncuvîntul ce te-ar duce-n rai?\n\nDe ce s-ajungi, de ce s-ajungi\nîn veșnicele chinuri lungi\nfrumosul mîntuirii drum\nde ce s-ajungi, de ce s-ajungi\nîn chin nespus\ncînd ai putea - fi cu Isus?\n\nDe ce s-ajungi să-ți plîngă ochii\nîn chinul veșnicului fum\ncînd poți - a pocăinței lacrimi\nspre Dumnezeu - să plîngi acum!\n\nDe ce să arzi scrîșnind în cazna\nnestinsului osîndei foc,\ncînd ai putea acum în ceruri\nsă afli-al mîntuirii loc?\n\nDe ce s-ajungi să-ți blestemi mama\nși ceasu-n care te-ai născut\ncînd Jertfa lui Hristos, chiar astăzi\nți-ar da cît har nici n-ai crezut?\n\nO, vino, vino, vino, vino\ncît încă-ai lacrimi și cuvînt\n- de ce să fii în iad un demon\ncînd poți fi-n cer un înger sfînt?\n"
}