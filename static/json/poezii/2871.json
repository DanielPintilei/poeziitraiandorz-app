{
"t" : "Afla-vei tu vreodată?",
"d" : "",
"s" : "Afla-vei tu vreodată\nsărmane călător\nîn lung pustiul lumii\nal Vieții Scump Izvor?\n- sau vei pieri-n deșertul\nacestei lumi pustii,\nfăr-a afla vreodată\nIzvorul Apei Vii?\n\n- Vin’ din căile pustii\nla Izvorul Apei Vii\nAcest scump Izvor gustos\ne Hristos, e Hristos, e Hristos.\n\nDeschide-ți-vei vreodată\ntu oare ochii tăi\nspre slava-n care suie\na pocăinței căi,\n- sau răul te va ține\ndeparte-n veci de har\nsă mergi în iadul unde\nvei plînge-n veci amar?\n\nÎntoarce-vei tu oare\nacuma cît mai poți\nca sufletul din moarte\nspre Dumnezeu să-l scoți,\n- sau și acum spre Domnul\ncu rîsete răspunzi\nși sufletul în flăcări\npe veci de veci ți-afunzi?\n"
}