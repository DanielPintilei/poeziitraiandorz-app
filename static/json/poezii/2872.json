{
"t" : "În iadul cel de flăcări",
"d" : "",
"s" : "În iadul cel de flăcări\nnu-i suflet să nu știe\nce preț avea iertarea\ncea-n veci de el pierdută,\ndar în zadar e toată\ncăința prea tîrzie\ncînd vremea mîntuirii\nva fi pe veci trecută.\n\nÎn chinul cel de-a pururi\nnu-i țipăt să nu spună\nce orb nebun e-acela\nce pe satana-l crede\ndar în zadar e toată\ndurerea cea nebună\ncînd dus lîngă satana,\nel prea tîrziu, o vede.\n\nÎn locul cel de scrîșnet\nnu-i vaiet, nici strigare\nnici țipăt ca al celui\nce și-a vîndut iubirea\nși binefăcătorul\nși frații din lucrare\n- dar în zadar e veșnic\nși veșnic tînguirea!\n"
}