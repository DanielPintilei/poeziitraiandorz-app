{
"t" : "O, dragoste respinsă",
"d" : "",
"s" : "O, dragoste respinsă și har disprețuit\nnu-s mai amare lacrimi ca ale voastre-odată\ncînd sufletul în flăcări va plînge chinuit\nși-și va aduce-aminte chemarea lepădată.\n\nSuflete ce încă ai\nharul să te-ntorci spre rai\n- să nu plîngi odată greu\nvin-acum - la Dumnezeu.\n\nO, Sfînt Cuvîntul Vieții atît de bun și-aprins\nce astăzi încă dulce spre orișicine sună\ncum vor striga din flăcări acei ce te-au respins\nînvinuindu-și veșnic orbia lor nebună!\n\nO, dac-ar mai întoarce vreodată-acel timp sfînt\nca harul fără margini al lui Hristos - să cheme\ncum l-ar căuta cei care sînt astăzi sub pămînt\ncum l-ar primi cei care sînt astăzi sub blesteme.\n\nO, de-ar pătrunde-n tine un cît de slab ecou\ndin plînsetele celor din chinurile-amare\ncum L-ai căuta pe Domnul și nașterea din nou\nși cum ți-ai duce viața în lacrimi și-nfrînare!\n"
}