{
"t" : "Doamne de-ar fi fost",
"d" : "",
"s" : "Doamne de-ar fi fost vreun altul\nmai căzut și mai ateu\npoate că pe-acela Doamne\nl-ai fi-ales, în locul meu\n- Doamne, însă n-a fost nimeni\nmai pierdut și mai uitat\ndecît mine, - și de-aceea\nm-ai ales și m-ai chemat\nTu Isuse, Scump Isuse\nm-ai ales și m-ai chemat.\n\nDoamne, de-ar fi-un preț mai mare\nsă ne mîntui din păcat\nbunătatea-Ți iubitoare\npe acela l-ar fi dat,\n- Doamne, de-ar fi fost altunde\npentru noi mai dulce rai\ncu minuni și mai profunde\nTu acolo ne-așezai\nDrag Isuse, Scump Isuse\nTu acolo ne-așezai.\n\nDoamne, de-ar fi-un har pe lume\ndecît Viața - mai presus,\npentru Dulcele Tău Nume\n- eu pe-acela l-aș fi-adus.\nDar eu n-am decît cîntarea\ncît o pot de-nlăcrimat\nși iubirea și-adorarea\nși pe-acestea Ți le-am dat\nScump Isuse, Drag Isuse\nși pe-acestea Ți le-am dat!\n"
}