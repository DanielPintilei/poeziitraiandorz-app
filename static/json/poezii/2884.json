{
"t" : "Tu-mi ceri smerit",
"d" : "",
"s" : "Tu-mi ceri smerit, Isuse\nspre Tine a veni\n- dar cum să cred că altfel\nTu m-ai putea primi?\n\nTu-mi ceri să spun din suflet\nCuvîntul Tău frumos,\n- dar cum L-aș spune altfel\nși n-aș fi mincinos?\n\nTu-mi ceri inima-ntreagă\ncînd spun că Te iubesc\n- dar cum s-o pot da altfel\nsă nu păcătuiesc?\n\nTu-mi ceri să n-am alt mire\n- dar cum aș mai avea?\nsă nu mai merg cu alții,\n- dar cum aș mai putea?\n\nTu-mi ceri să-mi fii Tu Domnul\nși Preaiubitul meu,\n- dar cum să nu-mi fii astfel\ncînd Tu-mi ești Dumnezeu?\n\nO, nimeni nu-i ca Tine\nde Jos și pînă Sus,\n- cum să nu-mi fii Tu totul\nPreadulce-al meu Isus!\n"
}