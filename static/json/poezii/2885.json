{
"t" : "Cînd Îți spunem noi",
"d" : "",
"s" : "Cînd Îți spunem noi Isuse\nslavă nesfîrșită Ție,\n- cu noi cîntă și se-nchină\norice zare și tărie\ntot ce-i și-n afara noastră\nși-năuntrul nostru cîntă\nnumai slava și mărirea\nși-adorarea Ta cea sfîntă.\n\nCînd Tu ne-ai legat Isuse\nnu pe-o zi și nici pe două\nci pe-ntreaga veșnicie\ncu-o iubire pururi nouă,\n- tot ce-i și-n afara noastră\nși-năuntrul nostru dulce\nnumai slavă și mărire\nși-adorare Îți aduce.\n\nFă-ne, Preaiubit Isuse,\ncît veciile vor ține,\ntot ce-avem și-n noi și-afară\nsă Te laude pe Tine\nsă-Ți aducem a iubirii\njertfă-n veci desăvîrșită\nîntr-o slavă și-o mărire\nși-adorare nesfîrșită.\n"
}