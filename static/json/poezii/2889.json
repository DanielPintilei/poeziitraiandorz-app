{
"t" : "O, dulce Duh al curăției",
"d" : "",
"s" : "O, dulce Duh al Curăției\nce minunați sînt ochii Tăi\nce la ai Tăi văd numai roade\nși nu-i văd pe nici unii răi.\n\nDuh Preasfînt și-adevărat\ndă-ne Chipul Tău curat\ndă-ne ochii cei de Sus\nai Preadulcelui Isus.\n\nO, dulce Duh al Bunătății\nce ierți și-Ți dărui tot ce ai,\nfă să fim și noi toți ca Tine\ncă dar din dar se face rai.\n\nO, dulce Duh al Rugăciunii\nce nu Ți-e greu să Te smerești,\nfă să ne-avem și noi cu toții,\ngenunchii cei duhovnicești.\n\nO, dulce Duh al Părtășiei\nfă să ne strîngem toți cu drag\nși una toți în cer să mergem\navîndu-L pe Hristos ca Steag!\n"
}