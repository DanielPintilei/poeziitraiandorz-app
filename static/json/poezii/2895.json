{
"t" : "La urma-urmei se alege",
"d" : "",
"s" : "La urma-urmei se alege\ncel înțelept și cel nebun,\ncel ce-a știut alege bine\ncîte răsar din cîte-apun.\nAtunci, în Ziua Judecății,\nva arăta pe veci Hristos,\ncine-a știut alege bine\nîntre-nșelare - și folos.\n\nSă nu te duci atunci\nla veșnicele munci\nfii astăzi credincios\nși-alege-L pe Hristos.\n\nLa urma-urmei se arată\nce este aur sau gunoi,\ncînd flăcările ne vor cerne\npe fiecare dintre noi\natunci o să se vadă veșnic\ncine-i sărac și cine-avut\ncine-a știut alege astăzi\nși cine-i cel ce n-a știut.\n\nLa urma-urmei au să vadă\ntoți cei ce merg pe-al lumii vad,\nce scurt e rîsul lor de astăzi\nce veșnic va fi plînsu-n iad.\nNu plîngeți voi cei rîși de lume\nci suferiți lîngă Hristos\nla urma-urmei voi veți strînge\ncel mai nebănuit folos.\n"
}