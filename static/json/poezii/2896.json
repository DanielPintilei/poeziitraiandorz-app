{
"t" : "E prea tîrziu să-ntorci",
"d" : "",
"s" : "E prea tîrziu să-ntorci cînd moartea\no vei simți la patul tău,\natunci zadarnică-i trezirea\nși-amarele păreri de rău,\natunci zadarnică e lupta\nde-a prinde-un reazem să te ții\nzadarnic țipătul de groază\nzadarnic, lacrimi prea tîrzii.\n\nO, n-amîna, o, n-amîna\nia astăzi hotărîrea ta,\nvin astăzi să te mîntuiești\ncăci poate mîine nu mai ești.\n\nE prea tîrziu atunci cînd gura\nși-nchide ultimul ei glas,\ne prea tîrziu atunci cînd ochii\najung la ultimul lor ceas,\ne prea tîrziu atunci cînd viața\nnapoi în veci nu-ntoarce iar\nsă poți să mai auzi chemarea\nși să mai poți să afli har...\n\nE prea tîrziu din iad... de-acolo\nzadarnic ai să strigi în sus\nde-acolo nu mai e scăpare\ncăci timpul tău de har s-a dus.\n- Cutremură-te tu cel care\nmai poți să vii, ești încă viu,\ncăci, vai, se poate că de mîine\ne prea tîrziu, e prea tîrziu!\n"
}