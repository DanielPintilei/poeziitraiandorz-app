{
"t" : "Cel drept n-ajunge",
"d" : "",
"s" : "Cel drept n-ajunge-n lumea aceasta om bogat\nnici numele lui nu e pe ulițe lăudat\n- el nici nu vrea alt nume și nici un alt folos\nși nici alt mers în lume decît al lui Hristos.\n\nCel blînd nu are-n lumea aceasta de păcat\nalt drum decît acela ce Domnul l-a călcat\nci numai după moarte și numai Sus, nu jos\ne slava celui vrednic, - ca slava lui Hristos.\n\nCel sfînt nu are-n lumea cea fără Dumnezeu\nalt drept sau altă plată decît Hristosul său,\nnici lui nu-i mai dă lumea ce pe nedrept i-a scos\ncum nu I-a dat a-Sale napoi nici lui Hristos.\n\nCuvîntul fericește pe cei ce-au suferit\nei străluci-vor veșnic la Domnul lor Iubit...\n- atunci de ce te tulburi scump suflet credincios\nsărută-ți și tu crucea și du-ți-o ca Hristos!\n"
}