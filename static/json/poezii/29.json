{
"t" : "În biserică și-n școală",
"d" : "",
"s" : "În biserică și-n școală\ncînd Te-am cunoscut de mic\nah, mi-am zis trufaș, Isuse\neu sînt totul -\nTu nimic!\n\nCînd iubirea Ta îmi spune:\nuită-te spre Jertfa Mea,\nm-am uitat, dar toți zicîndu-mi:\n- totuși și eu sînt ceva!\n\nÎnsă cînd mi-ai zis: te-apleacă\nvezi mai bine chinul Meu\nam văzut, smerit, Isuse\nce ești Tu -\nși ce sînt eu!\n\nCînd mi-ai spus să cad sub cruce\nși-n sus ochii să-mi ridic\nah, atunci am plîns:\nIsuse,\nTu ești totul -\neu nimic!\n"
}