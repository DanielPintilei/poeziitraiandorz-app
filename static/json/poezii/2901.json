{
"t" : "Cînd ne gîndim la tot",
"d" : "",
"s" : "Cînd ne gîndim la tot ce-a fost,\nTe recunoaștem bine\ncă tot al nostru adăpost\nși-a noastre case pline\nși tot cuprinsu-ndestulat\ncu zări și stări divine\nși tot ce tot ne-ai dat și dat\n- e numai de la Tine.\n\nIsus, Isus, Isus\ncu graiul cel mai sus\nÎți mulțumim - și Te slăvim\nde toate - doar pe Tine.\n\nCînd ne gîndim la tot ce-avem\nTe recunoaștem bine\nși Te slăvim - și nu putem\nașa cum se cuvine,\ncă n-avem nici cîntări, nici grai\nnici lacrimi, nici suspine\nși tot ce tot ne-ai dat și dat\n- e numai de la Tine.\n\nCînd ne gîndim la viitor\nTe recunoaștem bine\nIsus, Preascump Mîntuitor\ncu sufletele pline\nvom preamări iubirea Ta\nîn Slava care Vine\nși tot ce tot n-i da și da\n- e numai de la Tine.\n"
}