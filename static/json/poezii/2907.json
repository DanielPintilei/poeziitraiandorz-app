{
"t" : "Cînd mărturia-i teamă",
"d" : "",
"s" : "Cînd mărturia-i teamă\nsau lene-n viața mea,\n- Isuse Dulce ia-mă\npe-o cale și mai grea.\n\nNu mă lăsa să cad\ncu nici un preț, la iad\nci fă s-alerg în Sus\ncu orice preț - Isus.\n\nCînd rîvna mea slăbește\nși ochii-ntorc spre jos,\nmă ceartă, dar mă crește\npe-un drum mai dureros.\n\nCînd firea pămîntească\nmă va robi-n vreun fel\nnuiaua-Ți mă trezească\nsă nu lași să mă-nșel.\n\nNu mă lăsa prin lume\nfricos și slăbănog\ncît port al Tău Sfînt Nume\n- Isuse-al meu, Te rog!\n"
}