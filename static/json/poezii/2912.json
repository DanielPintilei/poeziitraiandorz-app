{
"t" : "Singurătăți și jertfe",
"d" : "",
"s" : "Singurătăți și jertfe\nși lupte și-nfrînări\nîși au cei buni pe calea\nspre veșnice cîntări\nnecazuri și-ntristare\nfurtuni și vînt și ger\nși lacrimi sînt pe calea\ncea-ngustă către cer.\nÎnsă fericiți, fericiți, fericiți\nfi-vor cei smeriți\ndrumul lor cel strîmt\nduce-n cerul sfînt.\n\nPetrecere și jocuri\nși pofte și plăceri\nau azi cei răi pe calea\nspre veșnice dureri\ndesfrîu și libertate-i\npe largul lumii vad\nși rîsete-s pe calea\ncea largă către iad.\nÎnsă vai și-amar, vai și-amar, vai și-amar\nde cei fără har\nrîsul lor de-acum\nduce-n foc și-n scrum!\n"
}