{
"t" : "Biserică slăvită",
"d" : "",
"s" : "Biserică slăvită, Ierusalim ceresc\nce strălucit ți-e locul, ce veșnică-i cununa\nce luminos veșmîntul de in Dumnezeiesc\nîn care umbli-alături de Mielul totdeauna.\n\nMireasă Fericită, Comoară de nespus\nce slavă nepătrunsă e cea gătită ție\ncînd Însuși Împăratul și Domnul tău Isus\nți-e Mirele și Soțul Iubit pe veșnicie.\n\nFrumoaso, Preaiubito și Scumpo, ce slăvit\ne locul tău și chipul ce ți l-a dat iubirea\nși frumusețea care prin foc ți-ai înnoit\nși numele pe care ți l-a albit sfințirea.\n\nTe vor privi de-a pururi cereștile minuni\nuimite de frumsețea și slava ta divină\nplăcută ca mireasma a mii de rugăciuni\ncurată ca un cîntec de neauă și lumină.\n\nSpre Tronul cel deasupra de-al șaptelea scump rai\nnălțăm și noi suspinul cu jertfa rugătoare\nsă ne găsească vrednici de sfîntul Slavei strai\nsă stăm în Ziua Nunții în tine, lîngă Soare.\n"
}