{
"t" : "Mereu mai Sus",
"d" : "",
"s" : "Mereu mai Sus - și vom atinge\nodată Ținta ce-o dorim,\nlumina-n noi nu se va stinge,\nse va aprinde mai sublim.\nCu aripi mari și largi, întinse\nspre-al Slavei fericit azur\nstrăbatem ceruri necuprinse\ncu stol de îngeri împrejur.\n\nIsus, Isus, Isus, Isus\nprin Tine mergem spre mai Sus\npînă la Tine Scump Isus.\n\nÎn proslăvirile iubirii\ndin care Tu ne-ai zămislit,\nîmpreunăm al Nemuririi\nneînceput și nesfîrșit\nși-n zborul ne-ntrerupt prin ele\ntrăind mai proaspete minuni,\n- cu Tine sîntem și-ntre ele\nîn Tine sîntem și-n genuni.\n\nNe-apropiem, sfințiți, sărutul\nAceleași Împărtășiri\ndînd tot prezentul și trecutul\nFăgăduitei Fericiri\nminunățiile Frumseții\ni le cuprindem tot mai plin\nși-n Miezul Sîmburelui Vieții\nvom deveni un fir divin.\n"
}