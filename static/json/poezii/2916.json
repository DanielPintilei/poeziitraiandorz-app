{
"t" : "Din cîte rugăciuni, Isuse",
"d" : "",
"s" : "Din cîte rugăciuni, Isuse\nȚi le-am nălțat de pe pămînt\nam face-o scară îngerească\npîn-la Altarul Cel Preasfînt...\n- primește-ni-le-nmiresmate\nprin al iubirii sfînt eter\nși sufletele-mpreunate\npe ele ni le suie-n cer!\n\nDin cîte gînduri dragi Isuse\nȚi le-am adus necontenit\nnoi Ți-am putea nălța spre ceruri\ncoloana fără de sfîrșit,\n- primește-ni-le-nlănțuite\nși-n Ziua cînd ai să ne iai\na noastre suflete sfințite\npe ele ni le suie-n rai.\n\nDin cîte cîntece, Isuse,\nȚi-am ars pe-al dragostei Altar,\nam face-o cale de lumină\npentru cerescul slavei car,\n- primește-ni-le și le-așterne\npe norii cei mai albi și moi\nși-n carul dragostei eterne\npe ele să Te sui cu noi.\n"
}