{
"t" : "O, cerească melodie",
"d" : "",
"s" : "O, cerească melodie\npentru slava lui Hristos,\n- har și desfătare fie\ncui te cîntă mai frumos,\nharul Domnului Hristos\ncui te cîntă mai frumos.\n\nO, cerească faptă bună\ncătre cel mai greu căzut,\n- cea mai veșnică cunună\ncui te face mai plăcut\nharul cel mai netrecut\ncui te face mai plăcut.\n\nO, cîntare-nlăcrimată\na iubirii lui Hristos\n- slava cea mai minunată\ncui te nalță mai frumos\nraiul cel mai luminos\ncui te nalță mai frumos.\n\nO, înaltă rugăciune\nspusă-n felul mai divin\n- raiul veșnic să-mpreune\npe-acei ce te-au plîns, - amin\nraiul de răsplată plin\ncelor care-au plîns - amin!\n"
}