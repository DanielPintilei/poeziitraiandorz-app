{
"t" : "Să nu cîrtești!",
"d" : "",
"s" : "Să nu cîrtești cînd jugul\nîți pare că-i prea greu\n- încă puțin și iarăși\najută Dumnezeu!\n\nSă nu cîrtești cînd singur\najungi în loc de chin\n- mai rabdă, te mai roagă\nși iar va fi senin.\n\nSă nu cîrtești cînd drumul\nîți pare că-i amar,\n- încă puțin și totul\nse face dulce iar!\n\nSă nu cîrtești cînd plînsul\nîți arde-al tău obraz\n- tot vreme trecătoare-i\nși vremea de necaz.\n\nSă nu cîrtim nici unii\ncînd vine-o stare grea\ncăci și-ai ei vreme trece\nși trece-atunci și ea.\n\nChiar Dumnezeu va șterge\ntot chinul suferit\ndin viața celor care\nau plîns, - dar n-au cîrtit!\n"
}