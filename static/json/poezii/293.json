{
"t" : "Aleargă, mai aleargă",
"d" : "",
"s" : "Aleargă, mai aleargă, curînd ajungi la Țel\ntot Cerul te așteaptă biruitor în el.\n\nAleargă, mai aleargă, nu obosi nicicînd\ncununa te așteaptă, de-alergi o iei curînd.\n\nE uneori grea calea, sînt uneori vrăjmași?\n- Credința-nvinge totul, nicicînd să nu te lași!\n\nSînt uneori ispite ce-ndeamnă să te-așezi?\nTu n-asculta, aleargă, și calea să-ți veghezi!\n\nSînt uneori îndemnuri ce înapoi atrag?\nTu surd fiind la toate s-alergi spre Țelul drag!\n\nSînt uneori și piedici ce fac să cazi amar?\nTu iarăși te ridică mai dîrz și-aleargă iar!\n\nCurînd de-orice primejdii pe veci vei fi scăpat\nși de Hristos la capăt vei fi încununat.\n"
}