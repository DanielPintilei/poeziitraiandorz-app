{
"t" : "O, Sfînt Păstor",
"d" : "",
"s" : "O, Sfînt Păstor, - ce-am fost eu oare\ndecît un miel în spini căzut\npe care Tu cu îndurare\nl-ai izbăvit - și l-ai păscut\n- o, fă ca-n veșnică predare\nsă-Ți fiu un fiu tot mai plăcut.\n\nO, Sfînt Vier, - ce-am fost eu oare\ndecît un spin din tină scos\nun pom neroditor pe care\nl-a altoit cu drag Hristos\n- o, fă mereu să fiu în stare\nde-un rod mai dulce și frumos!\n\nO, Meșter Sfînt, ce-am fost eu oare\ndecît un ciob din praf luat\nunealtă nefolositoare\nspre care Tu Te-ai aplecat,\n- o, fă-mă mai cu ascultare\nsă-Ți folosesc cu-adevărat.\n\nO, Sfînt Olar, a cărui Mînă\nal meu slab vas l-a zămislit\n- un lut sînt numai și-o țărînă\nde care Tu Te-ai miluit,\no, fă-mi ființa să-Ți rămînă\nîn slujba Ta un vas sfințit!\n"
}