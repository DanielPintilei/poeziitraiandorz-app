{
"t" : "O, Tată Sfînt, - eu Ți-am fost",
"d" : "",
"s" : "O, Tată Sfînt, - eu Ți-am fost fiul\ncel mai netrebnic și hoinar\nTu m-ai căutat prin tot pustiul\nși m-ai adus acasă iar\no, Tată Sfînt.\n\nO, Sfînt Stăpîn, - eu Ți-am fost sluga\ncea mai netrebnică și rea\ndin nici o holdă n-ai strîns poate\nașa puțin ca dintr-a mea\no, Sfînt Stăpîn.\n\nO, Rege Sfînt, - eu Ți-s ostașul\ncel mai netrebnic și fricos\nde-atîtea ori, văzînd vrăjmașul\nam tremurat fugind în dos\no, Rege Sfînt.\n\nO, Mare Dumnezeu, - prin cine\nai fi mai arătat așa\ncă totul este de la Tine\n- că-n mine doar pustiu era\nSfînt Dumnezeu...\n\nO, Doamne Sfînt, așa-s - dar dacă\nTu harul Tău mi-mpărtășești\ndin pîinișoara mea săracă\nmulțimi întinse Tu hrănești\no Doamne Sfînt!\n"
}