{
"t" : "Ce scurte sînt",
"d" : "",
"s" : "Ce scurte sînt, - ce iute trec\nfrumoasele clipite,\nabia sosesc și iarăși plec\ndin stările dorite.\n\nCu Tine Scump Isus\nfrumoase de nespus\nsînt toate cîte eu\nprimesc mereu.\n\nCe dulce-o simt, ce dragă-o am\nfrumoasa rugăciune\ncînd fiecare ram cu ram\nîmpreunat mi-o spune.\n\nCe nalte sînt, ce albe-n zbor\nfrumoasele poeme\ncînd în preadulce raiul lor\nvin îngeri să mă cheme.\n\nCe calme curg, ce moale cad\nfrumoasele mărgele\nde lacrimi pe-al luminii vad\ncînd harul sfînt e-n ele.\n\nCe dulci mi-au fost, ce scumpe-mi sînt\nfrumoasele-Ți versete\ncînd Ți le gust și Ți le cînt\nmereu tot mai cu sete.\n\nCe sfinte-au fost, ce rai le-a dus\nfrumoasele suspine\nce pentru Tine Drag Isus\nle-am sărutat cu Tine.\n"
}