{
"t" : "Doamne, nouă ne-ai purtat",
"d" : "",
"s" : "Doamne, nouă ne-ai purtat\norice lipsă și durere,\ncă ne-ai dat și tot ne-ai dat\ncu atîta har bogat\ncît nici n-am știut noi cere\nTe slăvim căci Tu ne-ai dat\ncît nici n-am știut noi cere.\n\nTu n-ai fost cu noi străin\nnici în căile mai rele\nci cu glas de milă plin\nși cu cel mai blînd alin\nne-ai chemat și-ntors din ele\nTe slăvim - și-Ți mulțumim\ncă ne-ai chemat și-ntors din ele.\n\nTu n-ai fost cu noi vrăjmaș\nniciodată și niciunde,\nci din drumul ucigaș\nne-ai chemat să nu ne lași\npînă cînd Îți vom răspunde\nTe slăvim - că nu ne lași\npînă cînd Îți vom răspunde.\n\nTu n-ai fost cu noi sărac\nci-ai fost plin de îndurare\nharul Tău ne-a dat pe plac\nvrem să Te iubim în veac\ncît iubirea Ta cea mare\nTe iubim Isus în veac\ncît iubirea Ta cea mare.\n"
}