{
"t" : "Stăteai cu Mine",
"d" : "",
"s" : "Stăteai cu Mine fericit\ncînd cel rău a venit mișel\n- și nici o vorbă n-ai grăit\nci te-ai luat și-ai mers cu el.\n\n- Da, Isus Iubit\neu sînt cel greșit\nnu lăsa - nu lăsa\nsă rămîn așa.\n\n- Ușor te-a amăgit cel rău\nși te-ai suit în carul lui\nși nici un semn pe chipul tău\nși nici un grai n-ai vrut să-Mi spui.\n\n- Și nici nu te-ai uitat napoi\ncă Eu rămîn în urma ta\nte-ai depărtat cu el apoi\nși nu te-am mai putut vedea.\n\n- Cum ai putut așa ușor\nuita atîția ani de har?\n- ai mers cu cel înșelător\nfăr-un cuvînt frumos măcar.\n\n- Ce-amar ai tu să plîngi cîndva\npăcatul nebunesc făcut\ndar cine ți-l va mai ierta\ncînd harul Meu va fi trecut?\n"
}