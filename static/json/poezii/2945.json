{
"t" : "Ce tîrziu am început",
"d" : "",
"s" : "Ce tîrziu am început\nsă trăiesc Isuse, - \ntimpul meu spre Nevăzut\nce curînd se duse.\n\nCe tîrziu mi s-au deschis\nochii spre viață,\n- azi mi-e totul ca un vis\nînvelit în ceață.\n\nCe tîrziu am auzit\ndespre Calea Vie,\nce-n zadar mi-am risipit\nviața mea pustie!\n\nCe tîrziu ajung să-mi pun\nspre cîștig dinarii\ncîți i-am risipit nebun\nuna cu tîlharii!\n\nCe tîrziu văd eu Isus\nce-am pierdut întruna\nși ce multe mi s-au dus\nazi, pe totdeauna.\n\nO, ce har că azi Te-ascult\nși că vin la Tine\n- dar de-aș fi venit demult\ncît era de bine!\n"
}