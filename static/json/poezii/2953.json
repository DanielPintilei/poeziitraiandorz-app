{
"t" : "De cîte ori am zis",
"d" : "",
"s" : "De cîte ori am zis: - Isuse\npoți s-ai încredere în mine,\ncă toți de Te-ar lăsa vreodată\neu n-am să mă mai las de Tine,\n- iar astăzi Doamne în ce stare\ne legămîntul meu cu Tine\nar trebui să plîng o mare\ndar nici o lacrimă nu-mi vine\nIsuse, o Doamne Isuse\nși nici o lacrimă nu-mi vine.\n\nCînd am văzut cum sărăcia\nși teama mi le-ai dus deodată\neu Ți-am promis că nu uit asta\nIsuse Doamne niciodată\n- iar astăzi Doamne în ce stare\ne legămîntul meu cu Tine\nar trebui să plîng o mare\ndar nici o lacrimă nu-mi vine\nIsuse, o Doamne Isuse\nși nici o lacrimă nu-mi vine.\n\nCînd viața mea-mi era povară\nși casa mea-mi era pustie\nTu rai mi le-ai făcut și vară\nși eu, - cît Ți-am promis eu Ție!\n- iar astăzi Doamne în ce stare\ne legămîntul meu cu Tine\nar trebui să plîng o mare\ndar nici o lacrimă nu-mi vine\nIsuse, o Doamne Isuse\nși nici o lacrimă nu-mi vine.\n"
}