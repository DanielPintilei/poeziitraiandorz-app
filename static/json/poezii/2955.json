{
"t" : "Chiar cînd iubirea",
"d" : "",
"s" : "Chiar cînd iubirea cea mai scumpă mie\ns-ar despărți, Isus, de viața mea\niubirea Ta-mi va fi pe veșnicie\nnedespărțită, - ea, o, numai ea.\n\nChiar cînd cel mai iubit mi s-ar desparte\nuitînd tot legămîntul ce-l făcu,\nnedespărțit pe viață și pe moarte\nîmi vei rămîne Tu, - o, numai Tu!\n\nDe-aceea n-am nimic mai scump să-mi fie\nca Tu și ea, - acum și-n veci apoi\n- despartă-mi-se toți pe veșnicie\ndar să-mi rămîneți voi, - o, numai voi!\n"
}