{
"t" : "Mi-erai lîngă portiță",
"d" : "",
"s" : "Mi-erai lîngă portiță\nmi Te uitai pe geam\npărea că-mi tragi zăvorul\n- și iată, nu Te am!\nDe ce atunci Isuse\nam stat și n-am sărit\nsă-Ți fi deschis deodată\nși Tu să-mi fi venit?\n\nErai aci la mine\nși totuși m-am oprit\nde ce Isuse, toate,\nnu le-am lăsat grăbit?\nA Ta e ușa asta\nși masa e a Ta\nși toate sînt și casa,\n- de ce n-ai loc în ea?\n\nA Tale-s toate-a mele\n- din toate-mi strălucești,\nmi-e totul plin de Tine\n- de ce doar Tu lipsești?\nO, vino, vino, vino\nm-așez și iar mă scol\nși casa Ta e goală\nși locul Tău e gol...\n"
}