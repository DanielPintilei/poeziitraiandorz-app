{
"t" : "O, locul Tău",
"d" : "",
"s" : "O, locul Tău de lîngă mine\nIsuse-acum atît de gol\n- cît de amar mă-nvinuiește\nși cînd mă culc și cînd mă scol.\n\nIsuse, du-mă iar\nîn primul dulce har\nși fă-mă să rămîi\nîn dragostea dintîi.\n\nO, rugăciunea mea cu Tine\ncu mîinile-mpletite strîns\nși capul lîngă-al Tău odată\n- Isuse, cum îmi arde-n plîns!\n\nO, pîinea ce-o mănînc și apa\nși haina-n care mă-nvelesc\nși tot ce-mi știu că-i de la Tine\n- Isuse, cum mă-nvinuiesc!\n\nO, pașii mei călcați alături\nși plînsu-mpreunat prelins\nși toate-aducerile-aminte\n- Isuse, cum mi-s jar aprins!\n\nO, sărbătorile iubirii,\no, dulcii îngeri păzitori,\no, luna, stelele și norii\n- cum mi-s de grei judecători!\n\nDe ce n-au ars mai bine ochii\nIsuse-n plînsul cel amar\nși inima să mi se rupă\n- dar să nu fi căzut din har!\n"
}