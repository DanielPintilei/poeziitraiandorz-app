{
"t" : "Doamne, visurile mele",
"d" : "",
"s" : "Doamne, visurile mele\nde ce rele-mi spun mereu,\n- dacă nu-i nimica-n ele\nde ce sufletul mi-e greu?\n\nDe ce, peste cerul serii\nvine vaier din senin,\nde ce peste grîul verii\nape mari deodată vin?\n\nDe ce peste-amiaza mare\nvine noaptea într-un ceas,\nde ce ziua dintr-o dată\nfără soare a rămas?\n\nDe ce tocmai harul care\nca la ochii mei țineam\nîntr-o clipită de-ncercare\nmă trezesc că nu-l mai am?\n\nDe ce oare-n casa asta\ncare-a fost a Ta deplin\nmă trezesc pe neașteptate\nc-a pătruns un duh străin?\n\nDe ce inima-mi apasă\ngreu un gînd îndurerat?\nși de ce-ai rămas Tu Singur\n- dacă nu-i adevărat?\n"
}