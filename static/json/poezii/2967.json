{
"t" : "Dacă nu-s aici primejdii",
"d" : "",
"s" : "Dacă nu-s aici primejdii,\n- de ce inima se teme\nși de ce din vreme-n vreme\nscade flacăra nădejdii?\n\nDacă-s toate adevărate,\nde ce-am semne de-ndoială\nde ce-n inimă-i răceală\nși cuvintele-s căutate?\n\nDacă totul e lumină\nce e dunga ce se-ascunde,\nce-i în ce nu se răspunde\nce-i privirea ta străină?\n\nDacă sînt curate toate\nși nu-i nici o-nstrăinare\nce-i ascunsa ta umblare\nși privirile-ncurcate?\n\nO, cînd nu e nici o vină\nîntre vorbă și simțire\nochii-s numai strălucire\nsufletu-i numai lumină.\n"
}