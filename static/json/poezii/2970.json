{
"t" : "Celui ce-mi dă crinul",
"d" : "",
"s" : "Celui ce-mi dă crinul\ncîntecului sfînt,\nÎi sărut seninul\nși m-aplec să-I cînt!\n\nCelui ce-mi dă harul\nnaltei rugăciuni\nÎi închin altarul\ntainicei minuni.\n\nCui îmi dă durerii\nstrăluciri de rai,\nÎi-nalț al tăcerii\nsfînt și veșnic grai.\n\nCui a pus cununa\npeste harfa mea,\nslavă totdeauna\nnumai Lui din ea.\n\nCelui ce-mi aduce\nhaina care-o-mbrac,\nimnuri nemaispuse\npînă-n veac și veac.\n\nCelui ce-mi deschise\ncerul fericit\ndragostea să mi se\ndea desăvîrșit.\n"
}