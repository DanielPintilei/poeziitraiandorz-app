{
"t" : "Doamne, dacă nu-s păcate",
"d" : "",
"s" : "Doamne, dacă nu-s păcate\nastea ce nu le țin seamă,\nde ce-mi geme conștiința\nși de ce-am în suflet teamă?\n\nDacă nu-i păcat dorința\ncare-mi pare-ndreptățită,\nde ce-mi plînge curăția\nși mi-e inima-ndoită?\n\nDacă nu-i păcat privirea\nlipicioasă și flămîndă,\nde ce-mi sîngeră iubirea\nși mi-e duhul sub osîndă?\n\nDacă nu-i păcat îndemnul\ncare-l simt adesea-n mine,\nde ce-mi tremură sfințirea\nși-mi roșește de rușine?\n\nDacă nu-i păcat în visul\nce mă-ncearcă cîteodată,\nde ce-mi simt o zi întreagă\nconștiința-mpovărată?\n\nDacă nu-s păcate-acestea\ncare parcă-mi fac plăcere,\nde ce inima cu ele\nsimte teamă și durere?\n"
}