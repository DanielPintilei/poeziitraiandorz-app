{
"t" : "Suim plîngînd adesea...",
"d" : "",
"s" : "Suim plîngînd adesea în drum spre Ghețimani\nși tot ținutul parcă e-un plîns de mare jale,\ndar nu știm că la slavă s-ajunge prin dușmani\nși nici că la-nviere ieșim pe-a crucii cale.\n\nAzi curge-n taină plînsul acelor ce sînt muți\nși geamătul acelor ce nu pot să vorbească,\ndar mîine ei cînta-vor pe vecii netrecuți\nHristos o să-i sărute în slava Lui cerească.\n\nRugați-vă ca ochii să vi se facă sori\ncu care să pătrundeți prin noaptea ce mai este\nca trupu-acesta șubred să vi se-mbrace-n zori\ncu trupul nemuririi - sosită fără veste.\n\nNoi plîngem după Domnul - dar și El după noi\nMireasa Lui Îl cheamă, - dar și El cum o cere!\n- o, fericită clipă: unirea Celor Doi\nși Nunta ce va-ncepe cu Prima Înviere!\n"
}