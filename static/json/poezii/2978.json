{
"t" : "Isuse, cînd vin dinspre Tine",
"d" : "",
"s" : "Isuse, cînd vin dinspre Tine\nde soare-mi simt ochii că dor\nși marile aripi mi-s pline\nde praful de aur din zbor.\n\nIsuse, fii slăvit\nde harul fericit\ncu care vin - cu care vin\noricînd mă-nchin.\n\nCînd ceasul de taină sfîrșește\nși-ntorc de pe munte în jos\npe frunte mai simt că-mi lucește\ncununa de har luminos.\n\nCe greu pașii mei vin spre vale\ncînd ochii mei vor și mai vor\nlumina privirilor Tale\nși harul rămas pe Tabor.\n\nO, dulce-ntîlnire divină\npe Munte cu Sfîntul Mister\nia-mi duhul odată-n lumină\nși-n veci nu-l mai întoarce din cer.\n"
}