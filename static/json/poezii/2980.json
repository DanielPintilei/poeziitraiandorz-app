{
"t" : "O, frate lucrător",
"d" : "",
"s" : "O, frate lucrător cu Domnul\nnu deznădăjdui urcînd\nadesea gemi sub greul crucii\ndar nu uita că scapi curînd.\nNu te-ntrista prea mult în vremea\ncînd semeni mult și strîngi puțin\ncăci în curînd sosește ceasul\nsă-ți vezi hambarul cel mai plin.\n\nNu deznădăjdui cînd lupta\nîți pare că-n zadar o porți\ncînd parcă-n jurul tău sînt numai\nfricoși și trădători și morți -\nși nu te plînge de oricîte\nrăniri și nedreptăți primești,\ncurînd acestea toate-toate\nse vor schimba-n cununi cerești.\n\nNu deznădăjdui cînd focul\nîți arde parcă tot ce-ai strîns\ncă nu-i spre rău nimic la Domnul\nși nu-i spre moarte nici un plîns\nci-ncrede-te-n Hristos și crede\ncă totul va sfîrși frumos\ncă orișicît ar ține lupta\nÎnvingător e tot Hristos!\n"
}