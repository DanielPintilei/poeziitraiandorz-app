{
"t" : "Te-ai dus Isus, - și-ndată",
"d" : "",
"s" : "Te-ai dus Isus, - și-ndată\ntot soarele-a apus\nîmi arde starea toată\no, unde mi Te-ai dus\nîmi arde zarea toată\nde jos și pînă sus\nși nimeni nu-mi arată\n- o, unde mi Te-ai dus?\n\n- O Scumpul meu Isus\no Dragul meu Isus\nde ce nu-mi spune nimeni\nunde mi Te-ai dus?\n\nTe strig și strig, cu lacrimi\ncum mai amare nu-s\nși-i rog pe toți să-mi spună\n- o, unde mi Te-ai dus?\natît de-al meu fuseseși\nși-atît mi-aveai de spus\nși-am adormit - și iată\n- o, unde mi Te-ai dus?\n\nÎmi tremură ființa,\nmi-e sufletul răpus,\nmi-e inima în flăcări\n- o, unde mi Te-ai dus?\nde ce-am dormit Isuse\nde ce-am călcat ce-am spus,\nde ce nu știe nimeni\n- o, unde mi Te-ai dus?\n"
}