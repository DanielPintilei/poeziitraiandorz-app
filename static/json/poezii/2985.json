{
"t" : "Celui cu viața grea",
"d" : "",
"s" : "Celui cu viața grea\nDoamne, fă-i moartea ușoară\ncelui pus în foc să stea\nDoamne, i-ai altă povară.\n\nCelui căruia-i cer toți\nDoamne fă-l să poată duce\ncelui fără loc și soți\nDoamne, nu-i da altă cruce.\n\nCelui care iartă tot\nDoamne iartă-i-le toate\ncelor ce nimic nu pot\nDoamne, tot la fel socoate.\n\nCelui ce măsoară plin\nDoamne, dă-i cu nemăsură\nceluia cu prea puțin\nDoamne, tot așa Te-ndură.\n\nDoamne, Tu ești Cel ce știi\ntot ascunsul din aceste\nTu Cel Drag și Veșnic - fii\nfiecăruia, cum este!\n"
}