{
"t" : "Dacă ne-am certat pe cale",
"d" : "",
"s" : "Dacă ne-am certat pe cale\nDoamne-ndură-Te de noi\nne rugăm iubirii Tale\nnu Te mai gîndi napoi!\n\nDe-am avut vreo rătăcire\nDoamne-ndură-Te de noi\nuită-ne-o și cu iubire\nnu ne-o socoti noroi.\n\nDe-am avut vreun vis aievea\nDoamne-ndură-Te de noi\nnu ne arunca cu pleava\nnu ne recunoaște goi!\n\nDac-am prea iubit cîntarea\nDoamne-ndură-Te de noi\nam gustat de-ajuns și starea\nplînsului cu-amar șuvoi.\n\nDac-a fost un dar iubirea\nDoamne-ndură-Te de noi\napără-i nedespărțirea\nnu ne-o mai lua napoi.\n\nȘi de-i dreaptă rugăciunea\nDoamne-ndură-Te de noi\nprelungește-ne minunea\npînă-n vecii de apoi!\n"
}