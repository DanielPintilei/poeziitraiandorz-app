{
"t" : "Cu-atîta grijă",
"d" : "",
"s" : "Cu-atîta grijă merg acum\npe cale pîn-la Tine\ncînd pîn-aici atîta drum\nl-am izbîndit cu bine.\n\nPrivesc în jur la orice pas\ncu grijă și cu teamă\nrugîndu-mă ca nici un glas\nsă nu mă bage-n seamă.\n\nGrăbesc puținul ce-l mai am\nși inima-mi tresare\ncă-n orice uși și-n orice geam\nsînt numai colți și numai gheare.\n\nMă tem de orice cîine rău\nde orice ochi de pîndă,\ncă toți stau gata-n jurul meu\nsă muște și să vîndă.\n\nCu cît m-apropiu alergînd\nspre Poarta-Ți Minunată,\ngrăbesc, - un singur gînd avînd:\ns-o aflu descuiată.\n\nUn pas - și încă-nspăimîntat\nde teamă și uimire\nmă voi trezi îmbrățișat\nde-ntreaga Ta iubire!\n"
}