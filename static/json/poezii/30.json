{
"t" : "Cînd zăceam în grea durere",
"d" : "",
"s" : "Cînd zăceam în grea durere\nsuspinînd în așternut\nși m-ai mîngîiat Isuse,\no, atunci Te-am cunoscut!\n\nCînd eram străin și singur\nbiet copil necunoscut\nși-ai venit să stai cu mine\no, atunci Te-am cunoscut!\n\nÎn prăpastia pierzării\nvinovat cînd m-am văzut\nși m-ai scos pe braț Isuse,\no, atunci Te-am cunoscut!\n\nÎn pustiul de păcate\ncînd plîngeam eu fiu pierdut\nși-ai venit Tu să mă cauți,\no, atunci Te-am cunoscut!\n\nCînd am fost în greu Isuse,\ncînd în chinuri m-am zbătut,\ncînd stăteai doar Tu cu mine,\no, atunci Te-am cunoscut!\n\n- Dar cînd am ajuns la bine\nși la ușa-mi Te-am văzut\nașteptai... dar vai, Isuse,\natunci nu Te-am cunoscut!\n"
}