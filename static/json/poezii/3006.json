{
"t" : "Părinte-al Veșniciei",
"d" : "",
"s" : "Părinte-al Veșniciei din care toate vin\nși-n care se-ntorc toate spre rostul lor divin\nTu le-ai făcut pe toate - și toate-n graiul lor\nTe preamăresc Isuse, - Eternul Creator.\n\nSlăvit în veci să fii\nde toți cei morți și vii\nde toți ce merg și vin\nTu, - Creator Divin!\n\nTu umpli vremi și-ntinderi - și ele-s rod și cor\nTu le săruți - și ele sînt laude și dor\nTu le-ncununi - și ele sînt zîmbet fericit\n- Mărire veșnic Ție Isuse Preaiubit.\n\nTu faci - și nimeni nu mai desface ce-ai făcut\nTu-nchizi - și nimeni Doamne nu-ntoarce ce-a trecut\nTu spui - și nu e nimeni să schimbe ce Tu-ai spus\n- Mărire veșnic Ție, Etern Stăpîn Isus!\n"
}