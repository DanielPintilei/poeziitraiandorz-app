{
"t" : "Mă înconjur cu darurile Tale",
"d" : "",
"s" : "Mă înconjur cu darurile Tale\ncum mă-nconjur cu-apropierea Ta,\nîn orice loc Isus și pe-orice cale\nîmi ești aici - să nu Te pot uita.\n\nSă nu Te pot uita - să nu Te pot uita\nsă pot cînta spre slava Ta\noriunde m-ai purta.\n\nCuvîntul Tău mi-L strîng în amintire\ncîntarea Ta mi-o înfășor în grai\nca-n fericita noastră-mpărtășire\nîn veci, al Tău Isuse să mă ai.\n\nDin tot ce-a fost mi-am tot crescut lumina\ncu care să-Ți urmez nedespărțit\nși-n dragoste, din care-i rădăcina\nputerii, - să-Ți rămîn de neclintit.\n\nDezbracă-mi, Scump Isus, făptura nouă\ntot mai deplin de pămîntescul strai\nși-mbracă-mi-o în raze și în rouă\nspre zorii Primei Dimineți din rai.\n"
}