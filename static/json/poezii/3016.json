{
"t" : "O, dragoste cerească",
"d" : "",
"s" : "O, Dragoste Cerească, tu m-ai născut din plîns\ncînd cearcănul luminii în jurul meu s-a strîns\nși dintr-un nimb de soare minunea mi-a grăit:\n- Eu sînt Isusul care și tu L-ai prigonit.\n\nSub cerul de miresme al unui Praznic Sfînt\nm-am prăbușit cu fața la cer și la pămînt\nși-un Soare Nou, alt Soare - sau poate tot Acel\nS-a strămutat în mine - și-am devenit un El.\n\nȘi cei doi sori, sau două iubiri ce le-am primit\nmi-au devenit viața și eul fericit\nde-atunci înalț spre Cerul eternei dăruiri\ncîntarea fără moarte a-ambelor iubiri.\n\nO, dragoste de Domnul, o, dragoste de frați\nvoi aripi de aur, - prin ce zări mă purtați\nvoi, scumpe corzi de aur, preadulce strînse-n trei\nîn El în veci mă țineți îmbrățișat cu ei.\n"
}