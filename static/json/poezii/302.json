{
"t" : "O Doamne, legămîntul",
"d" : "",
"s" : "O Doamne, legămîntul ajută-mi să-l păzesc\ncu orice zi ființa mai mult să-Ți dăruiesc.\n\nSă părăsesc a lumii deșarte frumuseți\ncăci Te-am ales pe Tine Comoara-ntregii vieți.\n\nSă fiu al Tău Isuse, urmîndu-Ți orișicînd,\no dragoste fierbinte în inimă purtînd.\n\nCu-o inimă smerită de Tine să ascult,\nsilindu-mă, cu Tine, să seamăn tot mai mult.\n\nUn fiu al rugăciunii, ajută-mă s-ajung\nsă pot primi cununa răbdării îndelung.\n\nRăscumpărînd cu grijă tot timpul prețios\nspre-a face, pentru Tine, mai mult și mai frumos.\n"
}