{
"t" : "Tot mai greu și tot",
"d" : "",
"s" : "Tot mai greu și tot mai singur\nfuge timpul tău grăbit\nceasu-ți numără din urmă\npașii lui către sfîrșit\ntu-i auzi numărătoarea\n- te-ai obișnuit cu ea,\ndar odată, dintr-o dată\nva plesni - și va tăcea!\n\nCe vei face-atunci, ce vei face-atunci\ndragul meu, - dragul meu\nce vei face-atunci, ce vei face-atunci\nfără Dumnezeu?\n\nMor bătrînii - vin copiii\n- nici nu știi cum au crescut\nsolul morții bate-n tîmplă\ntot mai des și cunoscut\nsimți bătaia lui - și parcă\nte-ai obișnuit cu ea\ndar odată, dintr-o dată\nva plesni - și va tăcea!\n\nVai ce-aproape-i clipa morții\nde-orice om și orice pas\nștii tu ceasului tău oare\nce bătăi i-au mai rămas?\nvrei tu oare să te afle\ntrăsnetul nepregătit?\n- poate-i cea din urmă clipă\ncînd mai poți fi mîntuit!\n"
}