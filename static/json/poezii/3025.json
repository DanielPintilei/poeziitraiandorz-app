{
"t" : "Cînd norii grei acopăr",
"d" : "",
"s" : "Cînd norii grei acopăr tot cerul vieții mele\ncînd nu mai văd nici cale, nici țărmuri și nici stele\nTu ești întotdeauna Acel ce-mi dai nădejde\nIsuse, Isuse, Isuse\nTu, Soarele Iubirii ce dulce mă-ncălzești.\n\nCînd Tu ești lîngă mine Însoțitor și Frate\nnu-mi simt viața frîntă de-a mea singurătate\ncă Tu-mi ești Stîlp de Flăcări și Norul de Lumină\nIsuse, Isuse, Isuse\nTu-mi dai umblării mele încredere deplină.\n\nSlăvită fie veșnic clipita neuitată\ncînd dragostei din mine i-ai strălucit deodată\ncînd m-ai cuprins în soare și mi-ai grăit cu miere\nIsuse, Isuse, Isuse\nTu-mi dai iubirii mele o veșnică-nviere.\n\nSă nu-Ți mai pierd credința nici dus cît de departe\nsă nu-Ți slăbesc nădejdea nici stînd pe-un rug de moarte\niar dragostea-Ți să-mi fie întreaga mea comoară\nIsuse, Isuse, Isuse\ncum mi-ai avut-o toată Isus, de-ntîia oară.\n"
}