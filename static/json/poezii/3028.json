{
"t" : "Tu ai fost Preabun",
"d" : "",
"s" : "Tu ai fost Preabun cu mine\nDumnezeul meu\n- atunci față de oricine\ncum să pot fi eu?\ncînd Tu-mi dai cu-atîta milă\nmie brațul plin\ncum să pot eu da cu silă\nstropul meu puțin?\n\nTu-ai fost iertător cu mine\nDumnezeul meu\n- atunci cum mi se cuvine\nca să iert și eu?\ncînd Tu vina mea cea mare\ntoată mi-ai plătit\natunci cum să nu-mi iert oare\nmicul meu greșit?\n\nTu-ai fost neschimbat cu mine\nDumnezeul meu\n- atunci cum să nu-mi pot ține\nlegămîntul, eu?\nvină-mi orice pentru Tine\ngheață ori văpăi\nce-am promis pe veci voi ține\nȚie și-alor Tăi!\n"
}