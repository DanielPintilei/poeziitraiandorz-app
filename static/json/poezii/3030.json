{
"t" : "Tu care-ai fost cu mine",
"d" : "",
"s" : "Tu care-ai fost cu mine mereu nedespărțit\npe toate-a mele drumuri și-n toate-a mele zile\n- fii și mai lîngă mine acuma la sfîrșit\nferind a mele temeri și luminîndu-mi-le.\n\nDomnul meu Iubit - du-mă liniștit\ncătre-al meu sfîrșit\niar în clipa grea - fii lumina mea\npîn-la dreapta Ta.\n\nCînd luptele de duhuri mă-nvăluiesc vîrtej\nși-ntunecate sulițe străpung a mea lumină\nTu Soare Scump trimite-mi, cu orișice prilej\no rază din izbînda ce-o faci curînd să vină.\n\nMai moale untdelemnul mi-l picură tăcut\npe ultimele rane ce-mi ard mai dureroase\nși, după plata lumii, - îmi pune-al Tău sărut\npe ultimele lacrimi ascunse și sfioase.\n\nTu care știi ce-amară e cina cu-acel\nce peste-un ceas aduce pe cei ce-au să Te lege,\no, fă-mă și pe mine să-l pot cu-același fel\npe-al meu, așa ca Tine, ierta și înțelege.\n"
}