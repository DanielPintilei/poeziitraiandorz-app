{
"t" : "Doamne, Tatăl nostru",
"d" : "",
"s" : "Doamne, Tatăl nostru Mare\n- rugăciunea ce-o nălțăm\nîn nespusa Ta-ndurare\nne-o ascultă - Te rugăm\n\nPentru Numele Nespus\nal Preadulcelui Isus\npentru Numele Frumos\nal Preadulcelui Hristos.\n\nDoamne-a Ta Împărăție\nvină, - după-al Tău Cuvînt\nși-a Ta sfîntă voie bună\ncum în Cer - și pe pămînt.\n\nDoamne, pîinea noastră care\ntoate zilele-o căutăm\ndă-ne-o Tu cu îndurare\nnouă astăzi - Te rugăm.\n\nDoamne, multele greșale\npentru care suspinăm\nîn Mărirea Milei Tale\niartă-ni-le Te rugăm.\n\nDoamne, nu ne du-n nici una\nispitiri a lui satan\nci ne scapă-ntotdeauna\nde cel rău și cel viclean.\n"
}