{
"t" : "Isuse, mergi cu mine",
"d" : "",
"s" : "Isuse, mergi cu mine pe-oriunde mă trimiți\natunci și eu oriunde mă duc cu voie bună\nși tot de-același Lazăr vom fi-amîndoi primiți\nși tot de-același Iuda vînduți vom fi-mpreună.\n\nCe fericit Isuse voi sta de veghe cînd\nTu, obosit, în luntre vei adormi vreodată\nnu m-ar clint nici vîntul, nici marea spumegînd\ncăci luntrea cea cu Tine e-n veci nescufundată.\n\nFrumoasa mea comoară e-aceea din ascuns\nce-am strîns-n-o pîinea dată la mai flămînzi ca mine\nocările nedrepte plătite-ar fi de-ndeajuns\nprin sfînta fericire că sufăr lîngă Tine.\n\nIsus, mergi mai cu mine atunci cînd merg lovit\nși stai mai lîngă mine cînd stau pe rug de pară\nsă nu port altă vină decît că Te-am iubit\nnici altă apăsare decît a Ta povară.\n\nCu Tine-mi trece iarna mai iute ca o zi\nși-mi zboară ca un sunet anii de furtună\nși vine Veșnicia în care vom prînzi\nsub steaguri și sub raze cu îngerii-mpreună.\n"
}