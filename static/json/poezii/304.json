{
"t" : "Mai tare, mai tare luptați",
"d" : "",
"s" : "Mai tare, mai tare luptați cu avînt\nmai tare, mai mare credință avînd\nsus inima! - Domnul e Steagul măreț\nComoara aleasă a tinerei vieți!\n\nMai sfîntă, mai sfîntă viață trăiți\nmai bine, mai bine să mărturisiți\nfierbinți în iubire, curați în dorinți\nurmîndu-L pe Domnul curatei credinți.\n\nTrăiți pentru Domnul, muriți pentru El,\nsă fie Lumina al inimii Țel!\nsă fie spre ceruri al gîndului zbor\nIsus să vă fie iubire și dor!\n"
}