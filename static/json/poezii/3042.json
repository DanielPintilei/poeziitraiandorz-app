{
"t" : "Doamne, ia aminte cît",
"d" : "",
"s" : "Doamne, ia aminte cît tot strică ura\nși-a ei slugi viclene cît mai sînt de multe\n- ori deschide-i mintea ori închide-i gura\nduhului ce-ntruna nu mai vrea s-asculte.\n\nDoamne, iată duhul nerecunoștinții\ncum urzește planuri plin de viclenie\ncum răstălmăcește tot ce-au spus părinții\nca să-l creadă orbii că-Ți slujește Ție.\n\nDoamne, vin-odată apără-Ți Lucrarea\nfă-i dreptate contra celui ce-o dezbină\nori dă-i pocăință - ori i-ai îndurarea\ndar alungă-odată duhul ce-nvenină.\n\nDoamne, dă izbîndă duhului iubirii\nîmpotriva celui care-l tot alungă\nori îi scoate-afară - ori îi dă-nfrățirii\ndar ajungă Doamne cît a fost, ajungă!\n\nIar la Judecata Ta ce-nfricoșată\nrăsplătește-i Doamne celui ce-i de vină\nvrajba răspîndită - pacea-mpiedicată\nfă-le Doamne toate peste el să vină!\n"
}