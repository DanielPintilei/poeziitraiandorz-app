{
"t" : "Nu Ți-am cerut vreodată",
"d" : "",
"s" : "Nu Ți-am cerut vreodată Isuse avuție\nnici n-am rîvnit nălțare în ochii-acestui veac\nnu foame după aur, nici sete mi-a fost mie\nci numai de iubire eu m-am simțit sărac.\n\nN-am însetat de slava lumească niciodată\nnici Ți-am adus ofrande pentru cîștig lumesc\n- dar ca un strop, Isuse, de dragoste curată\nnimic n-a fost pe lume mai tare să-mi doresc.\n\nPe-acest strop de iubire am dat cît nu pot spune\nși-aș fi mai dat cît aur aș fi putut avea\ncînd i-am cuprins lumina am stat ca-n rugăciune\nși m-am nălțat spre ceruri cînd m-am plecat spre ea.\n\nNimic nu-Ți cer nici astăzi Isuse-am meu niciunde\nci numai stropul dulce pe care l-am gustat\nsă mi-l prefaci izvorul cu nesfîrșite unde\ndin care să beau veșnic răpit și-ngenuncheat.\n"
}