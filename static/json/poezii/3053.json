{
"t" : "Lumina mea se luptă",
"d" : "",
"s" : "Lumina mea se luptă cu cel mai negru nor\nce vine să alunge din frații mei sărutul\nși lupt cu prețul vieții, să-ntorc privirea lor\nsă deslușească Stîlpul-de-Flăcări: Începutul.\n\nDurerea mea se luptă cu ochii lor vrăjiți\ncăci singuri merg la fiara ce-i sfîșie și-i pradă\nși-așa-s de orbi sărmanii că nu pot fi opriți\nși nici nu pot s-asculte și nici nu pot să vadă.\n\nȘi rugăciunea-mi luptă cu duhul cel mai rău\npătruns cu viclenie în casa maicii sfinte\nși inima-mi se rupe cînd văd veninul său\ncum arde și-ntinează altare și morminte.\n\nȘi deznădejdea-mi luptă cu cel din urmă crez\ncă-n ultima clipită se vor trezi-nșelații...\n- ajută-mă o Doamne să nu descurajez\npîn-au să se trezească și-au să-nțeleagă frații!\n"
}