{
"t" : "De raiul desfătării Tale",
"d" : "",
"s" : "De raiul desfătării Tale\nînvrednicește-mă Isus\ncă-n Tine, pe îngusta cale\nîntreagă-ncrederea mi-am pus.\n\nDar nu pentru fapte\nci prin mila Ta\neu Te rog Isuse\nraiul Tău a-mi da.\n\nÎntîi, cînd Ți-am primit Cuvîntul\ncu toată inima Ți-am dat\ncît de sărac am fost, - avîndu-L\neu m-am simțit cel mai bogat.\n\nTe-am însoțit pe orice cale\nchiar dac-am mers însingurat,\nde sfîntul semn al Crucii Tale,\nniciunde nu m-am lepădat.\n\nSub sfîntul jug al crucii mele\nam vrut să nu cîrtesc nicicînd\ndeși-mi erau atît de grele\nispitele cînd stam flămînd.\n\nLăcașul Casei Tale Sfinte\neu l-am iubit și l-am căutat\nde pe-ale sfinților morminte\na-mele flori nu s-au uscat.\n\nAcum mai am un strop de cale\nși-ajung la Poarta Ta de Sus\nși raiul desfătării Tale\nprin mila Ta Ți-l cer, Isus...\n"
}