{
"t" : "Chiar încercată",
"d" : "",
"s" : "Chiar încercată cel mai greu\nnu te mîhni iubirea mea\nce ți-a dat ție Dumnezeu\nva fi al tău, al tău mereu\nnu-i nimeni să-ți mai ia.\n\nLumina ce ți-a dat-o El\nnu-i nor, s-o poată nimici\nva trece noaptea de-orice fel\nrăsare Soarele și El\npe veci ți-o va ivi.\n\nComoara care El ți-a dat\nnu-i nimeni a ți-o mai lua\nnici focul cel înverșunat\nnici valul cel înfuriat\n- ea-n veci rămîne-a ta!\n\nCe Domnul tău ți-a dăruit\nla El, Isus îți ține-ascuns\nși vine ceasul fericit\ncînd tot ce ți-a făgăduit\nîți vei primi-ndeajuns.\n\nNu te mîhni iubirea mea\nci suferă mereu și crezi\nsfințește-ți hotărîrea grea\ncăci astăzi nici nu știe ea\nce-i ține Dumnezeu!\n"
}