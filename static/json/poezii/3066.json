{
"t" : "Dulce Doamne, Tu",
"d" : "",
"s" : "Dulce Doamne, Tu ne ești\nScutul nostru Tare\nTu ne treci și ocrotești\nprin furtuni și mare\nTu ne aperi și ne scoți\nfericiți și-n pace\nși vrăjmașii noștri toți\nn-au ce ne mai face.\n\nMare Dumnezeu\nfii cu noi mereu\nc-al Tău ajutor\ne biruitor,\nde-al Tău har păziți\nstăm nebiruiți.\n\nDulce Doamne, Tu ne-ai fost\nvieții petrecute\nfericitul adăpost\nprin furtuni temute\nnumai Tu ne-ai potolit\ncrîncena furtună\ns-avem cîntec fericit\nastăzi împreună.\n\nDulce Doamne, Tu vei fi\nslava noastră Mîne\ncînd din cea mai Scumpă Zi\nuna vom rămîne\nși cînd tot ce Ți-am jertfit\npentru-a Ta cinstire\nînmiit și înmiit\nne vei da-n iubire!\n"
}