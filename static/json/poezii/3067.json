{
"t" : "Fii Doamne binecuvîntat",
"d" : "",
"s" : "Fii Doamne binecuvîntat\nde cîte ori ne-ai ascultat,\nîn ce primejdii mari eram\nce mări venind spre noi vedeam\nce munți ne-amenințau pe noi\nce vînt, ce flăcări, ce noroi\nși Tu Cel Bun cum ne-ai scăpat\nfii binecuvîntat, fii binecuvîntat\nfii binecuvîntat.\n\nCînd nici o cale nu vedeam\ncînd pradă morții ne credeam\ncînd toți vrăjmașii petreceau\ncînd lacrimi grele ne curgeau\ncînd toți ai Tăi stăteam pe jar\nși-ardeam pe cel mai greu calvar\natunci deodată ne-ai scăpat\nfii binecuvîntat, fii binecuvîntat\nfii binecuvîntat.\n\nȘi-acum cînd încă mai luptăm\ncînd încă tot în valuri stăm\ncînd drumul tot ne e pîndit\nși locul tot primejduit,\n- noi credem și mai mult Isus\ncă ești cu noi precum ai spus\nvei face-un semn, - și ne-ai scăpat\nfii binecuvîntat, fii binecuvîntat\nfii binecuvîntat.\n"
}