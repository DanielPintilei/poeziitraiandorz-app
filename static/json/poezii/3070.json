{
"t" : "Fii binecuvîntată clipa",
"d" : "",
"s" : "Fii binecuvîntată clipa\ncare-ai adus trezirea mea\ndin visul putred al ispitei\nce mă ducea spre iad cu ea.\n\nScump Isus Iubit - fă-mă neclintit\nnu mă mai lăsa - să mai pot cădea\nîn ispita rea.\n\nFii binecuvîntată grija\niubirii care ne-ai lăsat\nsă mă scufund pe veci în focul\ndin care n-aș mai fi scăpat.\n\nO, cine-ar mai privi spre mine\nși cine-ar mai gîndi că sînt\ncînd aș fi-ajuns o mortăciune\nnainte de-a fi-ajuns mormînt!\n\nO, binecuvîntată fie\nnumai iubirea Ta Isus\ncăci numai Tu m-ai scos din flăcări\nși iarăși între-ai Tăi m-ai pus.\n\nTu m-ai făcut să pot fi iarăși\nîn locul sfînt de la-nceput\nși să doresc să-mi spăl cu lacrimi\nnoroiul unui pas pierdut.\n"
}