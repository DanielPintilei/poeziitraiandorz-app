{
"t" : "Cine va plăti vînzarea?",
"d" : "",
"s" : "Cine va plăti vînzarea sîngelui nevinovat\ndat în mîinile-ucigașe, cine Iudă blestemat?\nCine dacă nu, tu și numai tu\npentru veci și veci în flăcări, - tu și numai tu.\n\nCine va plăti ruina cîtor temple-ai nimicit\ncîtor adunări stricat-ai, - Diotref nelegiuit?\nCine dacă nu, tu și numai tu\npentru veci și veci în flăcări, - tu și numai tu.\n\nCine va plăti zdrobirea inimii de tată bun\nuzurparea părtășiei, - cine Absalom nebun?\nCine dacă nu, tu și numai tu\npentru veci și veci în flăcări, - tu și numai tu.\n\nCine va plăti prilejuri cîte le-ați zădărnicit\nlacrimi cîte-au fost călcate, bine cît a fost zdrobit\ncine dacă nu, voi și numai voi\npentru veci și veci în locul focului de-apoi?\n\nPentru anii dezbinării, pentru cîți s-au nimicit\ncine va plăti odată cînd va trebui plătit?\ncine dacă nu voi și numai voi\npentru veci și veci în locul focului de-apoi?\n\nVoi care-ați stricat Lucrarea ce-a făcut-o Dumnezeu\nvoi care-ați făcut păcatul cel mai neiertat de greu\nvoi și numai voi, voi și numai voi\npentru veci și veci în locul focului de-apoi!\n"
}