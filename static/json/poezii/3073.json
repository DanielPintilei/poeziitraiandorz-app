{
"t" : "O Doamne-nlătură",
"d" : "",
"s" : "O Doamne-nlătură marama\nde peste ochii noștri cînd\nnu Te putem vedea pe Tine\nci valurile-amenințînd.\n\nÎndreaptă-ne Isus\nprivirea numai Sus\nsă credem neclintit\nîn harul Tău slăvit.\n\nO Doamne-nlătură-ndoiala\ndin inimile noastre-atunci\ncînd Tu ne chemi pentru-o-mplinire\na unei tainice porunci.\n\nO Doamne-nlătură-ne teama\nde neputințele ce-avem\ncînd Tu ne ceri o-ncredințare\nde-un scop ce încă nu-l vedem.\n\nO Doamne-nlătură-ne groaza\nde ochi și guri de cîine și lei\n- cuprinși la Sînul Tău cel dulce\nsă nici nu mai gîndim la ei.\n\nDin Ieri cel plin de-atîtea haruri\nc-o-ncredere de neclintit\nsă trecem peste Azi cel negru\nspre Mîine cel preastrălucit.\n"
}