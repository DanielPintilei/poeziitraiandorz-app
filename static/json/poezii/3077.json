{
"t" : "Binecuvîntează-mi Doamne",
"d" : "",
"s" : "Binecuvîntează-mi Doamne\nsufletul de lîngă mine\ncare mi l-ai dat alături\nsă lucreze pentru Tine\nbinecuvîntează slujba\nce-Ți aducem împreună\nde la plug și pîn-la roadă\nde la rug - pîn-la cunună.\n\nBinecuvîntat - binecuvîntat\nfie haru-Ți minunat\ncare ne-a-nsoțit și ne-a rînduit\npentru lucrul Tău slăvit.\n\nMulțumesc Isuse Doamne\nzi de zi fără-ncetare\npentru inima frumoasă\nce mi-ai dat-o-nsoțitoare\nmulțumesc că mi-ai făcut-o\nîntr-un duh și-ntr-o simțire\nde la gînd și pîn-la faptă\nde la dor pîn-la-mplinire.\n\nBinecuvîntează Doamne\nslujba noastră-mpreunată\nfă-ne-o Tu-n aceeași clipă\nfericit încununată\nși la Dreapta Ta cea dulce\nfă să fiu în veci la Tine\ncu-acest suflet drag pe care\nl-ai legat pe veci de mine.\n"
}