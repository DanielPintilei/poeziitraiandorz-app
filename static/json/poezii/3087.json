{
"t" : "Sînt împresurat",
"d" : "",
"s" : "Sînt împresurat de ape\nDumnezeul meu\ntot mai mari și mai aproape\nmi se strîng mereu,\nmi-au închis orice cărare\nde m-aștept să mor\n- numa-n Sus mai văd scăpare\nSfînt Mîntuitor.\n\nDoamne, iarăși zac în locul\ncel de fiare plin,\nmi-arde viața ca-n mijlocul\niazului de chin\nnăvălesc spre mine toate\ngurile de lei\n- numai Mîna Ta mă poate\nizbăvi de ei.\n\nDoamne, stau pe-o cruce mare\nțintuit în cui\nnici o izbăvire pare\ncă pe lume nu-i.\n- Dacă harul Tău din lume\ns-a sfîrșit, - apoi\nDoamne, pentru-al Tău Sfînt Nume\nia-ne și pe noi!\n"
}