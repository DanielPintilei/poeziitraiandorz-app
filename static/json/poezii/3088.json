{
"t" : "Mai cred",
"d" : "",
"s" : "Mai cred în izbucnirea scînteii din cenușă\nchiar dacă par pierdute orice nădejdi acum,\ncît n-a murit iubirea mai poate fi o ușă\ncît nu s-a-nchis mormîntul, mai poate fi un drum.\n\nMai cred în ochii umezi și-n geana ce s-apleacă\nși-n înverzirea crengii din chivotul ascuns\nmai cred în învierea suspinului lui dacă\n- căci Dumnezeu Se-ndură cînd plînsul e de-ajuns.\n\nMai cred chiar dacă-adesea mă-ncearcă întristarea\ncă muntele tot crește și zările tot scad,\n- cînd apa și pustiul prea cresc însingurarea\nțîșnește dintr-o dată lumina ca un vad.\n\nMai cred chiar împotriva oricărei stări amare\ncu-atît mai mult cînd totul ruină e și scrum\n- mai e încă Minunea - și-n orice disperare\nHristos mai are-o ușă, Hristos mai știe-un drum!\n"
}