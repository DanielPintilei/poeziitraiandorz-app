{
"t" : "Cînd auzi-veți c-am murit Hristos",
"d" : "",
"s" : "Cînd auzi-veți c-am murit\nHristos să vă-ntărească,\n- voi toți cei care m-ați iubit\nnu plîngeți deznădăjduit\nci plînsul vostru liniștit\nplecarea mi-o-nsoțească.\n\nNu vă-ntristați prea mult și greu\ncăci plec cu bucurie\nla Scump Mîntuitorul meu\ncăci iată mi-am sfîrșit și eu\nlucrarea care Dumnezeu\nmi-a rînduit-o mie.\n\nS-a isprăvit și lupta mea\nprelung și greu purtată\ndar orișicît a fost de grea\nam vrut să trec frumos prin ea\nși-acum aștept cununa cea\ndin Slava minunată.\n\nCînd auzi-veți că m-am dus\nmă plîngeți cu iubire\n... de nu-mi uitați cuvîntul spus\nde-l veți urma cu duh supus\ncurînd ne va-ntîlni Isus\nla Marea Răsplătire!\n"
}