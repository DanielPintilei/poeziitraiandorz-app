{
"t" : "Îmi pare cîteodată",
"d" : "",
"s" : "Îmi pare cîteodată\ncă nu știu cît mai ține\nzăcerea mea uitată\naici fără de Tine\nși-atuncea mi se lasă\npe suflet o povară\nun munte mă apasă\nși-o apă mă-nfășoară\nIsuse, vin-la mine\ncînd zac fără de Tine\nși apa mă-nfășoară.\n\nMă doare cîteodată\ntot sufletul din mine\nși-o noapte-nfricoșată\nîmi pare că tot vine\ncă gheața mă va prinde\nși fiara mă va-nghite\nși iuda mă va vinde\n- și toate-mi par sfîrșite\nIsuse, vin-la mine\ncînd zac fără de Tine\nși toate-mi par sfîrșite.\n\nSe stinge-atunci deodată\nlumina mea întreagă,\ncredința-i îngropată,\nnădejdea-i fără vlagă\nși dragostei îi pare\ncă toate au să-i moară\n- o, vin-atunci Isuse\nși-nvie-mi-le iară\nIsuse, vin-la mine\ncînd zac fără de Tine\nși-nvie-mi-le iară.\n"
}