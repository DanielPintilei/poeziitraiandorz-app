{
"t" : "Cîntări de biruință",
"d" : "",
"s" : "Cîntări de biruință în Numele Tău nalt,\nînalță-n Veșnicie un cor spre celălalt\nle poartă Infinitul din cer în cer mai sus,\ncăci Unul, numai Unul ești Tu Isus, Isus...\n\nIsus, Isus, Isus\ndin cer în cer mai sus,\nvei fi slăvit nespus,\ncăci slava ai adus\nTu, numai Tu Isus.\n\nÎncununații slavei în veci Te vor cînta,\ncununile de aur punînd naintea Ta,\nși steagurile albe vor flutura pe sus,\ncîntîndu-Ți Ție Unul, Isus, Isus, Isus...\n\nÎn cete nesfîrșite al îngerilor roi,\ncîntări mai noi sui-vor\nprin ceruri tot mai noi\ncînta-va Veșnicia prin tot ce-i jos și Sus,\nun Nume, numai Unul, Isus, Isus, Isus.\n\nÎți dăm și noi întreagă frumsețea ce ne-o dai,\nnălțînd un cîntec veșnic prin tot eternul rai\nîntreagă slava Ție, ce totul ne-ai adus,\nTu Unul, numai Unul: Isus, Isus, Isus...\n"
}