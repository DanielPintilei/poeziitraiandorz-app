{
"t" : "Îți mulțumim Lumină",
"d" : "",
"s" : "Îți mulțumim Lumină,\ncă ochii ne-ai deschis,\nazi noi trăim aievea\ntot ce părea doar vis.\n\nÎți mulțumim Iubire\ncă azi ne faci s-avem\ncomori ce numa-n ceruri\ncredeam să le vedem.\n\nÎți mulțumim Tăcere\ncă tu ne-ai dat atît\ncă nu-s pe lume lacrimi\nși grai să spună cît.\n\nÎți mulțumim Cîntare\ncă tu ne duci în zbor,\nprin cele șapte ceruri,\nca Duhul de ușor.\n\nÎți mulțumim Durere,\ncă tu ne-ai dat ce nu-s\ncomori mai strălucite\npăstrate la Isus.\n\nÎți mulțumim de toate\ndoar ție har divin,\ncăci toate doar prin tine\nne sînt și ni se țin!\n"
}