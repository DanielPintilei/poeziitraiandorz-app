{
"t" : "Doamne, ce comori alese",
"d" : "",
"s" : "Doamne, ce comori alese,\nm-ai făcut să aflu eu\ncele mai frumoase daruri\nce le are Dumnezeu.\n\nCe comoară e Lucrarea\nfericită-n care sînt,\nnu-i ca ea din cîte are\nDumnezeu, pe-acest pămînt.\n\nCe comoară e iubirea\nscumpă care Tu ne-o dai,\ncum e raiul ei niciunde\nnu mai este-un altul rai.\n\nCe comoară e cîntarea\ntot mai dulce iar și iar,\nea ne leagănă-ntre ceruri\nca o candelă de har.\n\nCe comoară dulce-s frații\nîntre care Tu ne-ai pus,\npeste fața tuturora\nstrălucește-a Ta Isus.\n\n... Doamne, ține-mă-ntre ele\nstrîns și fericit mereu,\n- nu-s comori atît de scumpe\ncîte are Dumnezeu...\n"
}