{
"t" : "Cînd ne ivești Isuse",
"d" : "",
"s" : "Cînd ne ivești Isuse doritu-Ți Chip Divin,\no jerbie de raze, ne-nconjură senin\nși dulcea rugăciune simțim că ne-o auzi\nși mii de mîini de mamă, ne zvîntă ochii uzi.\n\nCum bem atunci același Potir preafericit\nși-aceeași Pîine sfîntă ne dă un trup sfințit\nși-aceeași părtășie ne-nalță preschimbați,\nși-aceeași frați ni-s îngeri și-aceeași îngeri frați.\n\nO, cînd venim spre Tine și vii și Tu spre noi,\ncum ne prefacem Unul din miile de doi,\nși-n cerul cel din mijloc, în dragoste-mpletiți,\ncum plîngem, cît de dulce-i a fi nedespărțiți.\n\nIvește-ni-Te-odată nemaiplecat Isus,\nsă ne-mpletim prin lacrimi în cerul cel mai sus,\nși corurile Slavei să cînte ce vor vrea,\nși vecii dulci să curgă, așa, așa, așa...\n"
}