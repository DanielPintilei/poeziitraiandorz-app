{
"t" : "Tu-ai rămas aici",
"d" : "",
"s" : "Tu-ai rămas aici Isuse,\n- numai grija Ta s-a dus\nca să pregătească locul\nfericirii noastre Sus.\n\nTu-ai rămas aici să suferi\nlîngă cei îndurerați,\ns-alini inime zdrobite,\nsă ștergi ochi înlăcrimați.\n\nAi rămas aici să legeni\ncopilașii care plîng,\nsufletele ce se roagă,\ninimile ce se strîng.\n\nAi rămas aici, - cu dulce\nsă săruți strîngînd la sîn,\ndorul care plînge singur,\nochii care goi rămîn.\n\nAi rămas aici, pe Cruce,\nsă tot sîngeri nevăzut,\npînă se va-ntoarce-acasă\ncel din urmă fiu pierdut.\n\nAi rămas aici Isuse,\n- dar cît oare mai rămîi\npînă cînd o să Te-nalțe\nÎnvierea cea Dintîi?...\n"
}