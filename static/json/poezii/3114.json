{
"t" : "Ce nalți sînt",
"d" : "",
"s" : "Ce nalți sînt acești munți Isuse,\ncu vîrfurile lor în nea,\n- și totuși cît mai nalt e harul\nce-n Tine eu îl pot avea...\nSlăvit să fii slăvit - Isuse Preaiubit,\nTu harul și iubirea mea\nmai albă ca o nea.\n\nCe mare-i apa asta Doamne,\nce-adînc e-albastrul ei afund,\n- și totuși, cît mai mare-i harul\niubirii care n-o pătrund...\nSlăvit să fii slăvit - Isuse Preaiubit,\nTu al iubirii har profund\nce-n veci n-am să-l pătrund.\n\nCe dulce-i acest har Isuse,\nce limpede-i al lui senin,\n- și totuși, cît mai dulce-i harul\nîn care sînt cînd mă închin,\nSlăvit să fii slăvit - Isuse Preaiubit,\nTu har și lărgămînt divin\nprin care mă închin...\n"
}