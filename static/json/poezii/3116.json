{
"t" : "Ce mult mi-ai dat",
"d" : "",
"s" : "Ce mult mi-ai dat - și ce comori nespuse\n- nu-i împărat așa de-avut ca eu\ndar ce-Ți fac eu, o ce-Ți fac eu Isuse,\nîndatorat și-ndatorat mereu!\n\nO, cum să-Ți pot puținul ce-l știu face\ncă nici acest puțin nu pot să-l fac,\nși sufletu-mi în lacrimi se desface\nîndatorat și-ndatorat în veac.\n\nDe ce nu pot să-Ți dau ființa toată\ncu tot ce am, cu inima din sîn,\ncînd Tu Te-ai dat în totul dintr-o dată\nci-ndatorat și-ndatorat rămîn!\n\nDezleagă-mă Iubitul meu de toate,\ncum pentru mine Tu Te-ai dezlegat,\nsă-Ți pot da tot ce-n inimă se zbate\natît de-ndatorat și-ndatorat...\n"
}