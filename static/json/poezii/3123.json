{
"t" : "Doamne-ascultă totdeauna",
"d" : "",
"s" : "Doamne-ascultă totdeauna,\nrugăciunea cui,\nîși revarsă către Tine,\ntot amarul lui,\ncare-și suferă-n tăcere\ntot ascunsul foc,\npe acela Doamne-ascultă-l\ndin al Slavei Loc.\n\nDoamne-ajută-i totdeauna\nsufletului slab,\ncînd Te cheamă din durere,\nscapă-l Tu degrab,\nnu-l lăsa să-l copleșească\nal pierzării val,\ncînd prea greu l-apasă greul,\nvino Tu și ia-l.\n\nDoamne-mbună totdeauna\nviața celui bun,\npune-Ți gîndu-n cei ce-n Tine\ngîndul tot și-l pun,\ntoată dragostea să-Ți afle\ncei ce-Ți dau așa,\npune-Te în slujba celor\npuși în slujba Ta.\n"
}