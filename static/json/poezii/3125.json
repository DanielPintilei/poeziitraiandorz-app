{
"t" : "Doamne-al fericirii mele",
"d" : "",
"s" : "Doamne-al fericirii mele\ncît ești Tu de bun,\nde-ar fi lacrimi cîte stele\ntot n-aș ști să-Ți spun\ncîte mulțumiri curate\naș dori să-Ți zic,\n- Doamne, dar din toate-toate,\nnu-Ți mai pot nimic!\n\nNumai taina rugăciunii\nmi-o înalț sfios,\nnumai cîntecul minunii\ntremură frumos,\nnumai candela uimirii\narde fericit,\nînălțîndu-Ți al iubirii\ndor nemărginit.\n\nDoamne-al bucuriei sfinte\nlasă-Te cuprins,\nde al inimii fierbinte\nfoc ce l-ai aprins,\nsă Te dulce-mbrățișeze\nfericirea mea\nla picioare să-Ți așeze\ntot ce-ai pus Tu-n ea.\n"
}