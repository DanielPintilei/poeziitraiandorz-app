{
"t" : "Doamne, inima mea toată",
"d" : "",
"s" : "Doamne, inima mea toată\nȚie Ți-o predau,\n- fă să nu pot niciodată\nînapoi s-o iau\nÎți predau a ei simțire\ncu tot focul ei,\ntoată dulcea ei iubire\nnumai Tu s-o iei.\n\nPune-n slujba Ta - Doamne, viața mea,\nsînt al Tău cu tot ce-am eu\nDumnezeul meu.\n\nÎți predau a mea ființă\ncu tot ce-am cuprins,\npune-n ea a Ta credință\nca un jar aprins,\npune-n mine-a Ta lumină\ncît un soare-ntreg,\ncăci de Calea Ta divină\nviața mea mi-o leg.\n\nFă-mă să-Ți predau mai dulce\nrodul vieții tot,\nîmpletit pe după Cruce,\ncît mai strîns mi-l pot.\n- Azi sub Crucea Ta se-așează\nDoamne, viața mea,\nfă mai sfîntă să se vază\nFața Ta pe ea.\n"
}