{
"t" : "Tinerime rătăcită!",
"d" : "- după Eclesiast 11, 9 -",
"s" : "Tinerime rătăcită\nprinsă-n lanțul celui rău\nOastea Domnului te cheamă\nsă te-ntorci la Dumnezeu.\nRupeți lanțul ce vă leagă\npe satana-l biruiți\npentru slava viitoare\nlui Hristos ostași să-I fiți.\nTineri, voi ce pîn-acuma\nn-ați avut un țel frumos\nazi să vă-nrolați sub steagul\nOastei Domnului Hristos.\nTineri, voi pe care lumea\nla păcate v-a supus\nrupeți-v-acum de toate\nși vă-ntoarceți la Isus.\nPentru Domnu-ncepem lupta\nplini de rîvnă și de zel\npentru El toți înainte\nși vom birui cu El.\nTineri dragi avem o luptă\nși-un dușman avem de-nfrînt\ncu Isus Biruitorul\nfaceți astăzi legămînt.\nȘi veniți cu toți la luptă\ncu credință sfîntă-n voi\nși vom birui căci Domnul\nBiruinței e cu noi.\nTineri, voi ce fericirea\nv-ați căutat fără folos\nînrolați-vă sub steagul\nOastei Domnului Hristos.\nDacă în această luptă\nmulți cădea-vor dintre noi\nridica-va Domnul alții\nînsă nu vom da napoi.\nCu Isus începem lupta\nplini de-avînt încrezător\nCel ce merge-n fruntea noastră\neste-n veci Biruitor.\n"
}