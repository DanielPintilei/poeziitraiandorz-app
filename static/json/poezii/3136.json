{
"t" : "Întinde-Ți Mîna Ta",
"d" : "",
"s" : "Întinde-Ți Mîna Ta spre mine,\nPreascump Mîntuitorul meu,\nc-atunci sînt stările divine\nși-mbrățișez pe Dumnezeu.\n\nIsus, cu Mîna Ta\ncuprinde-mi viața mea,\nc-atuncea sînt, atuncea sînt\nca-n cerul sfînt.\n\nÎntinde-Ți Mîna luminoasă\nprin întunericul amar,\nc-atunci spre viața mea se lasă\ncel mai divin și dulce har.\n\nÎntinde-Ți Mîna iubitoare\npeste-ale mele depărtări\nc-atunci în cel mai dulce soare\ngust cele mai divine stări.\n\nÎntinde-Ți Mîna liniștită\ncătre-al meu chin însingurat\nc-atunci o pace negrăită\nmi-alină duhu-nvolburat.\n\nȘi-ntinde-Ți grabnic Mîna Bună,\nstrîngîndu-mă la Scumpu-Ți Sîn,\nc-apoi de-a pururea-mpreună\nși trup și suflet Îți rămîn.\n"
}