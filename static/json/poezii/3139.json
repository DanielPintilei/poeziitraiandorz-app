{
"t" : "Unde să mă duc eu Doamne cînd mi-e?",
"d" : "",
"s" : "Unde să mă duc eu Doamne,\ncînd mi-e sufletul zdrobit\nși cînd inima mea varsă\nplînsul cel mai chinuit?\n\nUnde Doamne, unde Doamne să apuc,\nn-am la cine, n-am la cine - să mă duc,\nnumai Ție, numai Ție - Domnul meu\npot să-mi spun necazul greu.\n\nUnde pot să aflu milă\nși dreptate și alin\ncînd nu-i nimeni să-mi asculte\ngreul inimii suspin?\n\nUnde-mi pot afla iertare,\ncînd toți calcă viața mea,\n- cine Altul decît Tine\nmă mai poate ajuta?\n\nUnde să mă duc cînd toate\nușile mi se închid,\nși cînd chiar cel mai de-aproape\nmi-e mai rece ca un zid?\n\nNumai Mîna Ta-mi ajută\ninima-n durerea ei,\nnumai gura Ta-mi sărută\nlacrimile-n ochii mei.\n"
}