{
"t" : "Nu-i nimeni mai dator",
"d" : "",
"s" : "Nu-i nimeni mai dator ca mine,\nIsus, Mîntuitorul meu,\ncăci nimeni altul de la Tine,\nn-a mai primit atît cît eu!\n\nMie Tu mi-ai dat\nhar așa bogat,\no, cît sînt dator\nScump Mîntuitor.\n\nDin cîte ori pierdute-odată\naveai căzute cel mai jos,\n- eu am fost cea mai depărtată\npe mine cel mai greu m-ai scos.\n\nDin cîți fii rătăciți în moarte,\nau părăsit pe Tatăl Bun,\neu mă dusesem mai departe\nși eu trăisem mai nebun.\n\nDin cîți Ți-au fost datornici Ție\nStăpîne Sfînt și Prea-ndurat,\nn-a trebuit să ierți cît mie,\neu cel mai mult Ți-am datorat.\n\nȘi totuși Doamne-atît cît mie\nla nimeni parcă n-ai adus,\no, ce datornic pe vecie\nȚi-s eu Preascumpul meu Isus!\n"
}