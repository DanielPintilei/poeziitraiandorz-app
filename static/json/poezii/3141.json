{
"t" : "Ce bine-a fost...",
"d" : "",
"s" : "... Ce bine-a fost Credință c-ai îndrăznit atunci,\ncînd bîntuia furtuna cumplită-n jurul meu\nde nu era curajul frumoasei tale munci,\no, unde-aș fi-azi eu oare, străin de Dumnezeu?\n\nCe bine-a fost Nădejde că tu ai îndrăznit,\ncînd aripile frînte mi le tîram mai greu,\nde nu-mi știai aprinde curaju-ntinerit,\no, ce-aș fi azi eu oare, uitat de Dumnezeu?\n\nCe bine-a fost Iubire c-ai îndrăznit să vii\nsă mi te-așezi aproape - și să-mi rămîi mereu,\nde-ai fi rămas departe de-a mele zări pustii,\no, unde-aș fi eu oare, căutînd pe Dumnezeu?\n\nO, mulțumesc Isuse, că nu m-ai părăsit\ncînd gol mi-era lăuntrul și gol și jurul meu\nci din apusul negru, - un dulce răsărit\nîmi crești acuma tînăr și drag spre Dumnezeu!\n"
}