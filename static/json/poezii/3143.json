{
"t" : "O, Dumnezeul meu",
"d" : "",
"s" : "O, Dumnezeul meu, ce mare\nȚi-a fost iubirea pentru mine,\ndin ce-ntuneric și pierzare\nm-ai scos și m-ai adus la Tine!\n\nÎți mulțumesc mereu,\nIsuse, Domnul meu,\nși-n veci nu voi uita\niubirea Ta.\n\nCe dragoste-mi arați Tu-n toate,\nîn ce pășuni de har mă ții,\nși cum m-adapi din nesecate\nizvoare dulci de ape vii!\n\nPe capul meu torni cel mai dulce\nolei și mir de mare preț,\nmi-ai dat cea mai frumoasă cruce\nși cel mai dulce imn mă-nveți.\n\nÎn fața urii cei’ mai grele\nmi-ntinzi cel mai ceresc ospăț,\nși-n toate drumurile mele\nmereu minuni cerești mi-arăți!\n\nPe ochii mei cu lacrimi sfinte\npui cel mai fericit sărut,\n- n-am Dumnezeul meu cuvinte\nsă-Ți mulțumesc cît mi-ai făcut!\n"
}