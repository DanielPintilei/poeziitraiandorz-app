{
"t" : "De fiecare dată",
"d" : "",
"s" : "De fiecare dată, cînd cad în rugăciune,\nși mîinile-mpreună spre ceruri le ridic,\n- o, Sfinte Duh, coboară-mi\nși spune-mi să știu spune\ndoar ce voiește Tatăl\nși cum vrea El să zic.\n\nDe fiecare dată, cînd voi deschide gura,\nspre a vesti Cuvîntul Cel Viu și-Adevărat\no, Sfinte Duh, coboară-mi\ntot focul și căldura\ndar cum Hristos voiește\nsă i-L vestesc curat.\n\nDe fiecare dată, cînd inima mi-e bună,\nși vreau să cînt cîntarea înaltului fior,\no, Sfinte Duh, coboară-mi\nși cîntă-mi Tu-mpreună,\ncum Tu voiești să-Ți cînte\nal cerurilor cor.\n"
}