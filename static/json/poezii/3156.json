{
"t" : "Vă prea tot spun?",
"d" : "",
"s" : "Vă prea tot spun de moarte?\n- se poate că prea spun,\ndar ce e oare, plînsul\nsau rîsul mai nebun?\n\nAm prea vorbit de lacrimi?\n- da știu c-am prea vorbit,\ndar ce-i mai scump ca ele\nîn scurtul timp trăit?\n\nMi-am prea tăcut durerea?\n- o, da am prea tăcut\ndar cîți mi-ar fi-nțeles-o\npe unde-am petrecut?\n\nAm prea-ndurat ocara?\n- așa-i, am prea-ndurat\ndar nu știa aceasta\nAcel ce m-a-ncercat?\n\nE prea departe cerul?\n- se poate că va fi,\ndar mia-de-ani nu-i oare\nmai scurtă ca o zi?\n\nȘi nu există iadul?\n- se pare-acum astfel\ndar e mai bine-a-l crede\nacuma, sau din el?...\n"
}