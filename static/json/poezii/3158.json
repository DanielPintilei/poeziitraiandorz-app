{
"t" : "Cît voi trăi pe lume",
"d" : "",
"s" : "Cît voi trăi pe lume,\nÎl rog pe Dumnezeu,\nca al iubirii nume\nsă-l pot sfinți mereu.\nCînd spun despre iubire\ns-o și trăiesc curat,\ncurata ei simțire\ns-o ard cu-adevărat.\n\nCînd cînt de ea cu gura\ns-o simtă toți c-o am,\nputerea-i și căldura\nrodindu-mi pe-orice ram.\nCînd cer în rugăciune\nsă fie ea-ntre-ai mei,\nnainte de-a o spune\ns-o vadă-n mine ei.\n\nCînd vreau să aibă frații\niubirea-n ei mereu,\ns-arat întîi ca alții\nsă vadă c-o am eu.\nAjută-mi Duh Preasfinte\nal dragostei din cer,\nsă pot da eu nainte\nce altora le cer.\n"
}