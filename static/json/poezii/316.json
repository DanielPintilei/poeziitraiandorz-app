{
"t" : "Cînd sunat-a Deșteptarea",
"d" : "- după Isaia 44, 5 -",
"s" : "Cînd sunat-a Deșteptarea\nglasul goarnei deslușit\nne-am sculat din somnul morții\ndin păcate ne-am trezit\nși prezenți la datorie\nlegămînt ceresc am pus\ncă vom fi ostași ai Crucii\nluptători ai lui Isus.\nDomnul ne-a chemat la luptă\nnoi pe El luîndu-L Scut\nși luîndu-L Steag și Țintă,\nlupta sfîntă-am început.\nPrin credință și iubire\nnoi am biruit mereu\ncăci sîntem ostașii Crucii\nși cu noi e Dumnezeu.\nLupta Domnului e sfîntă\nsfînt e Țelul ce-l avem,\nvoluntari luptăm în Oaste,\nvoluntari pe veci ne vrem.\nSteagul biruinței noastre\nsă se-nalțe tot mai sus\nsă răsune mai puternic\nimnul slavei lui Isus.\nLupta-i grea, dușmanu-i tare\nsub loviri mai sîngerăm\ndar cînd Domnul Scut ne este\nnu ne temem și luptăm.\nVrem să mergem pîn-la capăt\ncredincioși prin orice greu\nvom învinge, vom învinge\ncăci cu noi e Dumnezeu!\n"
}