{
"t" : "Eu Îți predau Isuse",
"d" : "",
"s" : "Eu Îți predau Isuse, în orice dimineață\ntot ce-mi vei da-nainte în ziua ce-mi stă-n față,\nși-ngrijorări și lupte și dor și bucurie,\nle-ncredințez Isuse, mai dinainte Ție.\n\nȚi-ncredințez Isuse, ființele iubite\nsă le păzești de rele, păcate și ispite,\nȚi-ncredințez și frații și scumpa Ta Lucrare,\nsă-i porți cu biruință, prin orișice-ncercare.\n\nȚi-ncredințez săracii, bolnavii și orfanii,\nși toată datoria spre sfintele strădanii,\nȚi-ncredințez izbînda din lupta mîntuirii,\nTu să le dai deplină, lumina împlinirii.\n\nȚi-ncredințez dorința de-a fi mai plin de Tine,\nși inima mai tare în lupte a mi-o ține,\nȚi-ncredințez tot rodul întregii munci curate,\nspre binecuvîntarea primirii Tale toate.\n\nDă-Ți binecuvîntarea Isuse, dinainte,\npe tot ce-Ți pun în fața\nși-n Mîinile Preasfinte,\nîn paza grijii Tale, ia-mi scumpa mea comoară,\ndin prima dimineață, - la cea din Urmă Seară.\n"
}