{
"t" : "Ostași ai Domnului",
"d" : "- după 2 Tim. 2, 3 -",
"s" : "Ostași ai Domnului Isus\nce Crucea Lui pe steag v-ați pus\nsă știți că-n lumea asta voi\npurtați un lung și greu război\nrăzboiul lui Isus.\nÎn lupta Lui fiind chemați,\nvoi lupta dragostei purtați\nrăbdarea Lui vă fie țel\ntăcuți și blînzi și buni ca El\nși nu descurajați.\nNainte deci prin ploi și vînt\nvestind Cuvîntul Lui Cel Sfînt\niar plată pentru că luptați\nnici cinste pentru tot ce dați\nnu cereți pe pămînt.\nDe lume n-așteptați să fiți\nnici lăudați, nici prețuiți\nsă nu v-atragă slava sa\nHristos a suferit în ea\nși voi să suferiți!\n"
}