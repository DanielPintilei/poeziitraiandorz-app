{
"t" : "Cu gîndul la răbdarea Ta",
"d" : "",
"s" : "Cu gîndul la răbdarea Ta,\nduc crîncena mea cruce,\nde n-ai fi Tu, cum aș putea\nIsuse-a mi-o mai duce?\n\nȚine-mă mereu\nDumnezeul meu,\nlîngă Crucea Ta\npînă voi scăpa.\n\nCu ochii la calvaru-Ți greu\nîndur a mea durere,\nde n-ai fi Tu Izvorul meu,\nde unde-aveam putere?\n\nCu duhul stînd în preajma Ta\nmă liniștesc întruna,\nde n-ai fi Tu, cum aș putea\nsă-mi biruiesc furtuna?\n\nCu inima de-a Ta legat,\npot îndura ocara,\nde n-ar fi harul Tău bogat,\ncum i-aș purta povara?\n\nO, Dulce Dumnezeul meu,\nce mult am eu în Tine,\nde n-ai fi Tu, prin chinul greu,\nce s-ar fi-ales de mine?...\n"
}