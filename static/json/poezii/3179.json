{
"t" : "Din tot sufletul Te laud",
"d" : "",
"s" : "Din tot sufletul Te laud\nDumnezeul meu Cel Bun,\nmii de guri și mii de inimi\nnu mi-ar fi-ndeajuns să spun,\nce recunoștință-adîncă\nsă-Ți aduc mă simt dator,\npentru cît ai fost cu mine,\nde-ndurat și iubitor.\n\nCe îngrijorat fusesem\ndespre tot ce nu știam,\ncîte nopți și cîte zile\ntulburat mă frămîntam,\nși cum Ți-am văzut lumina\nși puterea Ți-am simțit,\n- binecuvîntat fii veșnic\nce măreț m-ai izbăvit!\n\nBinecuvîntat să fie\nal Tău Nume Minunat,\nDumnezeul meu Cel care\niar ne-ai binecuvîntat.\n- Pentru cît ne-ai fost de darnic\nși de iubitor și Bun,\nmii de guri și mii de inimi\nnu mi-ar fi-ndeajuns să spun.\n"
}