{
"t" : "O, cer iubit, ce-albastru",
"d" : "",
"s" : "O, cer iubit, ce-albastru-i drumul\npe care ni-l așterni frumos,\nprin cîte zări și raze trecem\nspre locul nostru luminos,\nce albe nemuriri așteaptă\nsă ne îmbrace-n sfîntul in,\n- O, Paști Cerești, veniți în clipa\ncînd totu-n noi va fi senin!\n\nDeschide-ni-te Poartă Sfîntă,\nspre-Acel Tărîm ascuns și drag,\nunde Hristos e Unic Soare,\nși Dragostea e Unic Steag,\nunde pe Marea de Lumină\nse leagănă în veșnic cor\nCîntarea Biruinței sfinte\na Marelui Biruitor.\n"
}