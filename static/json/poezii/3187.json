{
"t" : "Frumoasă ni-e cu Tine",
"d" : "",
"s" : "Frumoasă ni-e cu Tine Isuse, orice cale,\npe orișiunde-am trece și orișiunde-am sta,\nprin orice întuneric, vedem urmele Tale,\nprin orice strălucire, cunoaștem umbra Ta,\nIsuse, Isuse, Isuse, cunoaștem umbra Ta,\nprin orice strălucire, cunoaștem umbra Ta.\n\nÎn cîntecele noastre, e-amara Ta durere,\npe lacrimile noastre e dulcele-Ți sărut,\ncînd Tu ne dai întruna mai mult decît știm cere,\nși noi Ți-ntoarcem Ție, la fel ce ne-ai cerut,\nIsuse, Isuse, Isuse, la fel ce ne-ai cerut,\nși noi Ți-ntoarcem Ție, la fel ce ne-ai cerut.\n\nTot drumul dus cu Tine, e-o dulce-mpărtășire\ncu tainele ascunse, dar luminate-acum,\nrăspîntiile-s scumpe popasuri de sfințire\npurtînd al rugăciunii Dumnezeiesc parfum,\nIsuse, Isuse, Isuse, Dumnezeiesc parfum,\npurtînd al rugăciunii Dumnezeiesc parfum.\n\nO, apără-ne Doamne, lumina de furtună,\nși florile de flăcări și roua de îngheț,\nși-nalță-ne Acasă cu dragostea-mpreună,\npe cîntecul de clopot al Sfintei Dimineți,\nIsuse, Isuse, Isuse, al Sfintei Dimineți,\npe cîntecul de clopot al Sfintei Dimineți.\n"
}