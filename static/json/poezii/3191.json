{
"t" : "De Tine-am fost aproape",
"d" : "",
"s" : "De Tine-am fost aproape de cînd nici Te știam,\npriveam mereu în cale-Ți deși nu Te-așteptam\nîn inima mea Doamne, iubirea Ta era\nde cînd nici se născuse, de cînd nici nu părea.\n\nÎn clipa întîlnirii cînd mi-ai cerut să bei,\nCuvîntul gurii Tale deschise ochii ei,\nși dulcea Ta căldură, i-atinse-al ei izvor,\nși-l prefăcu lumină, și lacrimă și dor.\n\nDe-atunci mă porți prin soare, prin rouă și prin vis,\nși nu-i nici drum cu Tine, nici cer să-mi fie-nchis,\nși toată floarea lumii Te-ncarcă de miros,\nși cîntecele toate, Te fac și mai Frumos.\n\nCe miere-ar mai fi oare să poată fi așa,\nde dulce pentru mine, ca-mbrățișarea Ta,\ntrec peste munți de aur, cu ochii-nchiși grăbit,\nși vin, căci doar cu Tine, Isuse-s fericit!\n"
}