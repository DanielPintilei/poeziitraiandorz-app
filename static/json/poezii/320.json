{
"t" : "Vrăjmașul îți întinde mreji",
"d" : "- după 2 Cor. 11, 3 -",
"s" : "Vrăjmașul îți întinde mreji\npe veci în ele să te legi\nsă cazi din nou în rău să zaci\nrăzboi cu ele să nu mai faci\nși pacea s-o alegi.\nTu lupta însă n-o lăsa\ncăci asta-i datoria ta\ncît porți al Domnului război\nun pas să nu te dai napoi\nși rob nu te lăsa.\nDe ești ostaș al lui Isus\nși Crucea lui pe piept ai pus\npe urma Lui vei birui\nnaintea ta cît El va fi\nne-nvinse piedici nu-s.\nNainte-n veci cu-același zel\nsă biruiești e sfîntul țel\niubitul Domnului popor\nIsus e-n veci Biruitor\nnainte după El!\n"
}