{
"t" : "Iubiți pe frații voștri",
"d" : "",
"s" : "Iubiți pe frații voștri\ncei dați de Dumnezeu\no inimă și-un cuget\nsă fiți cu ei mereu\niubirea-i o credință\nun adevăr și-un foc,\noriunde-i ea așa e\nsau nu mai e deloc.\n\nO, Doamne, noi dorim\nașa să ne iubim\ncăci doar așa vom arăta\niubirea Ta.\n\nNu vă-nșelați cu vorbe,\nmințind pe Dumnezeu,\niubirea-i numai una\nși-așa va fi mereu,\nea una e și-n jertfă,\nși una-i și în foc,\noriunde-i ea așa e\nsau nu mai e deloc.\n\nIubirea n-are vîrstă,\ncum n-are Dumnezeu,\nfrumoasă-i orișiunde\nși-i tînără mereu,\ncurată-i credincioasă\nși dulce-n orice loc\noriunde-i ea așa e\nsau nu mai e deloc.\n"
}