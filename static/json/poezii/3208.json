{
"t" : "Ce valuri mari",
"d" : "",
"s" : "Ce valuri mari erau pe ape,\natuncea între noi, Isus,\nși cît doream să-Ți fiu aproape\nși sufletul mi-ardea nespus,\ndar cum de îndrăznit-am eu\ncuvîntul cel mai scump și greu?\n\nSă vin-la Tine-am întrebat\nși Tu mi-ai zis atîta: da!\n- dar cum ai zis m-a-nfiorat,\nașa de fericit era\n- și-oricîte mări ar fi vuit\natunci nu m-ar mai fi oprit.\n\nCe dulce-a fost acel cuvînt,\nce neuitat îmi e și-acum,\n- peste-orice ape și-orice vînt,\nel ca o punte-mi face drum,\n- și vin la sînul Tău mereu,\nsă mă descarc de dorul greu.\n\nPe veci fii binecuvîntat\nIubitul Scump și Domnul meu,\ncăci oricît sînt de-ndepărtat,\nCuvîntul Tău L-aud mereu\nși ori de unde îndrăznesc,\nlimanul fericit găsesc.\n"
}