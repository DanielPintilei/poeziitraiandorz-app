{
"t" : "Pînă cerul și pămîntul",
"d" : "",
"s" : "Pînă cerul și pămîntul\nnu se nasc din nou și ele,\nnu va fi-ntre ele pace\nnumai nor și vînturi grele\n- numai unde-această sfîntă\nnaștere din nou se face,\nse așează pe vecie\ndragoste și har și pace.\n\nPînă cerul cu pămîntul\nnu se vor uni-mpreună,\nîntre ele va fi numai\nîntuneric și furtună,\n- numai unde e unire\nbucuroasă și curată,\nse așează pe vecie\nfericire-adevărată.\n\nPînă cerul și pămîntul\nnu vor fi prin foc sfințite\nurma șarpelui pe ele\nlasă groază și ispite,\n- numai cînd va trece focul\nsă le spele pe vecie,\nDumnezeu o să le-aducă\nprima nevinovăție.\n"
}