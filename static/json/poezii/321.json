{
"t" : "Ostași ai lui Isus",
"d" : "- după 1 Cor. 9, 25 -",
"s" : "Ostași ai lui Isus Biruitorul\nce-n luptă pentru El v-ați înrolat\nluptați mereu, luptați neîncetat\nprecum gornistul nostru ne-a-nvățat,\nsă nu vă biruie ispititorul\nnu pierdeți dreptul ce v-ați cîștigat.\n\nOstași ai lui Isus Biruitorul\nprigoane peste voi s-au abătut\nfiindcă duhul vostru n-a putut\nsă-ntoarcă iarăși unde-a fost pierdut\nfiindcă nu huliți pe-nvățătorul\nprin care pe Isus L-ați cunoscut.\n\nOstași ai lui Isus Biruitorul\nnu dați napoi din drumul apucat\ngornistul nostru nouă ne-a lăsat\nprin pilda lui o cale de urmat\nprin suferințe pe Mîntuitorul\ncă-ntreg calvarul trebuie urcat.\n\nOstași ai lui Isus Biruitorul\nîn lume trebuie să suferiți\noricît de mult ați fi batjocoriți\nca prin răbdare să vă-nvredniciți\nde Domnul Cel hulit, Mîntuitorul,\nși-n slava Lui alăturea să-I fiți.\n\nOstași ai lui Isus Biruitorul\nsă nu vă-ntoarceți iarăși la păcat\nrugați-vă fierbinte ne-ncetat\nsă nu trădați Cuvîntul Cel curat\nci să urmați nainte-mergătorul\nce-n lupta sfîntă-ntîiul v-a chemat.\n\nOstași ai lui Isus Biruitorul\nțineți mereu privirea numai Sus\nvestiți din Răsărit pînă-n Apus\npe Cel ce-n moarte viață v-a adus.\nVa trece ca un fum prigonitorul\ndar neînvins în veci va fi Isus.\n\n"
}