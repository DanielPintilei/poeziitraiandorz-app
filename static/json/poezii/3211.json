{
"t" : "Încă mai poți",
"d" : "",
"s" : "Încă mai poți să vii la Domnul,\ncît ușa nu ți s-a-nchis,\ncît încă n-a-ncetat viața\nși vremea-n care te-a trimis.\n\nMai poți să vii, mai poți să vii\ndar nu știi cît, dar nu știi cît\nmai ai din timpul hotărît...\nMai poți să vii, mai poți să vii\n- dar vezi să nu-ntîrzii.\n\nÎncă mai poți să vii, dar harul\nnu știe nimeni cînd se ia,\nazi încă poți dar poate mîine,\nn-ai să mai poți chiar dac-ai vrea.\n\nDe ce nu vii acum la Domnul,\ncînd ești cu-atîta dor chemat,\nși este poate cel din urmă\nprilej ce încă ți s-a dat!\n\nO, vino, vin-acum, vino,\nnu amîna nici chiar un ceas,\ncăci poate după data asta,\no alta nu ți-a mai rămas!\n"
}