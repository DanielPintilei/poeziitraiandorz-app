{
"t" : "Numai Ție Doamne",
"d" : "",
"s" : "Numai Ție Doamne-Ți cer\nsă-mi dai toate-toate,\nnici în lume nici în cer\naltul nu-mi mai poate.\n\nDoamne, fă să pot\nsă-Ți dau Ție tot,\nsă-mi poți binecuvînta\nviața-n slujba Ta.\n\nNumai Ție Doamne-mi dau\ninima mea toată,\nde la Tine nu mai vreau\ns-o iau niciodată.\n\nNumai Ție Doamne-Ți sînt\nmai dator iubire\ncît nu sînt pe-acest pămînt\nmargini și oprire.\n\nNumai Ție Doamne-aș vrea\nsă-mi dau pe vecie\nviața mea și moartea mea\nca o jertfă vie.\n\nSă Te bucuri Doamne, Sfînt\nnumai Tu de ele,\ncăci din Mîna-Ți bună sînt\ntoate ale mele.\n"
}