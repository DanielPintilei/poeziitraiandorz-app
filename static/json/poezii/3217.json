{
"t" : "Primește-mi sufletul Isuse",
"d" : "",
"s" : "Primește-mi sufletul Isuse,\npe sfîntu-Ți umăr să se culce,\nacolo-i paza mea cea tare,\nacolo-i pacea mea cea dulce.\n\nȘi ține-mă să nu mă smulgă\nde-acolo nimeni niciodată,\nc-atunci odihna mea e sfîntă\nși munca binecuvîntată.\n\nDe-acolo să mă rog fierbinte,\npentru iubirea mea de Tine\nși pentru cei iubiți pe care\ni-ai pus în inimă la mine.\n\nAcolo să-mi revărs curate\nși limpezi lacrimile mele,\nși-n ceasul păcii-nsingurate\nsă simt cum mă săruți pe ele.\n\nAcolo cele mai frumoase,\nsă-Ți dau eu roadele aduse,\nși să-Ți șoptesc ale iubirii\ncuvinte nimănui mai spuse.\n\nȘi-n cel din urmă ceas al Serii,\ns-adorm cu-a dragostei suspine,\nca-n primul Ceas al Învierii\nașa să mă trezesc cu Tine!\n"
}