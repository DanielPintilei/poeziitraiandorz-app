{
"t" : "Din cîte flori frumoase",
"d" : "",
"s" : "Din cîte flori frumoase, a semănat Hristos,\nîn raiul cel deasupra și-n raiul cel de jos,\nîn cerul cel cu stele și-n cerul cel cu crini,\nnimic nu-i ca iubirea, cu ochii ei divini.\n\nIubirea cea cerească, e aurul de preț,\nși-al vieții trecătoare și-al veșnicei vieți,\ndar dintre cîte scumpe iubiri pe lume sînt,\niubirea-nvingătoare, e crinul cel mai sfînt.\n\nIubiri biruitoare, puține sînt acum\nacestea trec prin valuri, prin flăcări și prin fum\nacestea duc, și sufăr, și ard, și plîng și tac,\ndar legămîntul Unic și-l țin curat în veac.\n\nO, binecuvîntează, al Dragostei Izvor,\niubirile ce sufăr curate pînă mor,\niubiri biruitoare, pe-a noastre să le ții,\nsă le-ncununi pe toate, atunci cînd ai să vii!\n"
}