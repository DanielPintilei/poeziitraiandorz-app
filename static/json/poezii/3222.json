{
"t" : "Trist e sufletul din mine",
"d" : "",
"s" : "Trist e sufletul din mine\ncînd Isuse nu Te-ascult,\ndureroasa Ta tăcere\nmă zdrobește cel mai mult,\ncu privirea Ta cea-ntoarsă\nși suspinul Tău cel greu,\nrupi atuncea de durere\ninima din pieptul meu.\n\nDoamne, de ce oare, iară,\nn-am vegheat cum trebuia\nde ce m-am lăsat ispitei\nbiruit de firea-mi rea?\nAm uitat cu cîte lacrimi\nmi-au plîns alte neascultări?\n- o, de-ai vrea să-mi spui cuvîntul\nfericitei împăcări!...\n\nDoamne, iartă-mi neascultarea\nuită că Te-am întristat,\ndă-mi sărutul împăcării\npeste sufletul iertat\ncu-ale dragostei suspine\nia părerile de rău\ndin inima Ta din mine,\ndin a mea din pieptul Tău!\n"
}