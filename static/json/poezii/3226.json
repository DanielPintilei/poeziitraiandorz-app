{
"t" : "Ce faci tu suflet?",
"d" : "",
"s" : "Ce faci tu suflet ce-ai făcut\nun legămînt cu Dumnezeu?\nți l-ai călcat, - sau l-ai ținut,\nte-ai înălțat - sau ai căzut?\n- întreabă-te mereu, gîndește-te mereu,\nți l-ai călcat sau l-ai ținut,\n- te-ntreabă Dumnezeu!\n\nTu mergi, - și nici nu vrei să știi\nce I-ai promis lui Dumnezeu?\ntu vrei să uiți, - sau vrei să ții\ntu vrei să mori - sau vrei să-nvii?\n- întreabă-te mereu, gîndește-te mereu\ntu vrei să mori sau vrei să-nvii,\n- te-ntreabă Dumnezeu!\n\nCăci vine Ziua, nu uita\nsă-L întîlnești pe Dumnezeu!\nvei vrea să fugi, - dar tot vei sta,\nvei vrea să taci, - dar vei striga:\n- de ce-am uitat mereu, de ce-am lăsat mereu,\nde voia Lui, - de vorba mea\nce-aveam cu Dumnezeu?\n"
}