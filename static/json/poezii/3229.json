{
"t" : "Doamne, Te iubesc fierbinte",
"d" : "",
"s" : "Doamne, Te iubesc fierbinte\npentru gîndul cel curat\nși iubirea cea cu care\nîn această Sărbătoare,\nduhul mi-ai înviorat.\n\nDoamne, mulțumesc cu lacrimi,\npentru-acest Cuvînt Divin,\nce mi-e hrană și putere\nși mi-e fagur plin cu miere,\nși mi-e cer cu soare plin.\n\nDoamne, auzi-mi rugăciunea\nși-mi primește-al ei prinos,\nc-aș dori s-o pot aduce\ncum Ți-o pot rosti mai dulce\nși cînd ceru-i mai frumos.\n\nDoamne, Te iubesc fierbinte,\npentru dragostea ce-mi dai,\npentru care n-am cuvinte\nși în veci de veci nainte\nștiu că n-am să aflu grai.\n\nTe binecuvînt cu lacrimi\nși cu-al inimii suspin,\n- singurele ce-s în stare\nsă-Ți dea slava cea mai mare\nDumnezeul meu, amin!\n"
}