{
"t" : "Aș vrea mai mult Isuse",
"d" : "",
"s" : "Aș vrea mai mult Isuse,\nsă-Ți dau din viața mea\nmai mult din tot ce-n mine\nmai dulce pot avea,\nmai mult din sfînta noapte\ndin duh și din priviri,\ndin tainicele șoapte\na unicei iubiri...\n\nO, de-aș putea să-Ți dărui\npămîntul plin de flori\nși nopțile cu stele\nși cîntecul din zori\nși lacrimile serii\nși mări de mir divin,\nși tot ce n-am spus încă\n- și tot ce-i prea puțin.\n\nDeschis îmi e spre Tine\nadîncul tot Isus,\nn-am gînd nici taine-n mine\nsă nu Ți le fi spus,\nTu-mi ești Lumină, Cîntec\nși Cer și curcubeu,\nsărut și-mbrățișare,\nși soț și Dumnezeu...\n"
}