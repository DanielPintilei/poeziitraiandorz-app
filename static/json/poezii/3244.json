{
"t" : "Frumoasă tinerețe",
"d" : "",
"s" : "Frumoasă tinerețe a duhului creștin\nferice de aceia care-n Hristos te țin,\nferice de aceia în care crește El,\nși-n care El rodește în cel mai dulce fel.\n\nVoi cei ce-aveți pe Domnul la anii cei de foc,\niubirea Lui nălțați-o în cel mai dulce loc,\nvestirii Lui jertfiți-I cel mai înalt avînt,\n- nu este Țel în viață mai nobil și mai sfînt.\n\nHristos să vă aprindă să ardeți ca un far\ncredința Lui vă fie fierbinte ca un jar,\ncurajul Lui să-nvingă și moarte și vrăjmași,\n- așa I-ați fi mai vrednici și-adevărați ostași.\n\nO, lumea are-atîta nevoie de Hristos\ncînd totul se scufundă în iadu-ntunecos,\nvoi trebuie să-L duceți pe El la cei ce pier,\ncăci fără ei voi n-aveți ce să căutați în cer.\n"
}