{
"t" : "Oprește-te, din cînd în cînd",
"d" : "",
"s" : "Oprește-te din cînd în cînd\nși uită-te-nspre lună,\nși-ascultă trecerile ei\nce multe au să-ți spună.\n\nOprește-te din cînd în cînd\nși uită-te-nspre soare,\ncă nu știi care-i ziua cea\ncînd nu-ți va mai răsare.\n\nOprește-te din cînd în cînd\nlîng-un mormînt și-o cruce,\nși-adu-ți aminte că-ntr-o zi\naici te vor aduce.\n\nOprește-te din cînd în cînd\npe drum numai cu tine,\nși vezi cu ce te duci de-aici\nîn viața care vine.\n\nOprește-te - și pînă poți,\nspre Dumnezeu te-ndreaptă,\ncă nu știi după care ceas\nsfîrșitul te așteaptă.\n\nCăzi în zadar te vei opri\ncînd moartea te culege\natunci pe veci de veci ar fi\ntîrziu a mai alege!\n"
}