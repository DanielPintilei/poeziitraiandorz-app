{
"t" : "Mi-e dor de Tine",
"d" : "",
"s" : "Mi-e dor de Tine Drag Isuse\nde parcă-s ani de cînd Te-aștept,\ndeși îmi ești atît de-aproape\ncă-mi mîngîi inima din piept.\n\nDeși sînt clipe parcă numai\nde cînd am stat îngenuncheați\nmi-e dor de Tine cum de veacuri\nam suferit îndepărtați.\n\nCe lung îmi pare că e timpul\ncel fără Tine petrecut\nmi-e dor de Tine-așa de parcă\nsînt veci de cînd nu ne-am văzut.\n\nCe mult de cînd n-am stat alături\nla rugăciune-mbrățișați,\nce mult e-un ceas, ce mult e-o clipă\nstînd fără Tine lîngă frați.\n\nMi-e dor de taina-mpărtășirii\ncea dintre cer și-ntre pămînt,\ncînd eu sînt rază și Tu Soare,\ncînd eu sînt fulg și Tu ești Vînt.\n\nMi-e dor să fiu cuprins în Tine,\ncum e-un suspin în gîndu-nalt,\ncînd nu ne mai cunoaște nime\npe unul dintre Celălalt.\n"
}