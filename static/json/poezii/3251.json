{
"t" : "Cînd ți-am venit",
"d" : "",
"s" : "Cînd ți-am venit în casă, n-am așteptat Maria\nsă-mi speli și tu cu lacrimi picioru-nsîngerat,\nnici ți-am adus aminte de toată datoria,\ndar să Mi-l speli cu apă, Marie-am așteptat.\n\nCînd am căzut pe moarte, n-am așteptat străine\nsă umbli pentru Mine drum lung și depărtat,\nnici ți-am adus aminte ce-am mers Eu pentru tine,\n- dar să-Mi trimiți o vorbă, străine-am așteptat.\n\nCînd a venit furtuna, n-am așteptat, barabe,\nsă-ntoarceți Oastei sfinte tot ce i-ați datorat\nnici v-am adus aminte a voastre urme slabe\n- dar să nu-i dați paharul cu fiere-am așteptat.\n\nGreșeli din neștiință, mai poate-avea oricare\ndar cele cu voință și gîndul necurat,\nrămîn păcat de moarte, și veșnic n-au iertare,\noricine moare-n ele, e-un veșnic blestemat!\n"
}