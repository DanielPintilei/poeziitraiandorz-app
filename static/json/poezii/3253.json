{
"t" : "Pe noi ne apără",
"d" : "",
"s" : "Pe noi ne apără Același Slăvit și Sfînt Biruitor\ncare-a purtat prin mii de lupte, nebiruit pe-al Său popor,\nEl ne e Stîlp de flăcări noaptea și ziua ne e Stîlp de nor,\nEl, Cel Nebiruit de nimeni, El va fi în veci Biruitor.\n\nPe noi ne-ndrumă tot Același Învățător adevărat\ncare-a-ndrumat întotdeauna frumos pe cei ce L-au urmat,\nCuvîntul Lui ne e lumină și Duhul Lui, îndemn curat\nEl, Cel neînvățat de nimeni pe toți doar El ne-a învățat.\n\nPe noi ne sprijinește-Același Stăpîn Puternic și Slăvit,\ncare-a ținut mereu statornici pe toți acei ce I-au slujit,\nputerea Lui ne dă tăria și harul Lui tot ce-am dorit,\nEl, Cel nesprijinit de nimeni, pe toți doar El ne-a sprijinit.\n\nPe noi ne mîntuie Același Slăvit Mîntuitor Divin\nce-a mîntuit pe toți aceia ce-ascultă glasul Lui și vin,\nal Lui Sfînt Sînge ne sfințește, și Trup, din Pîine și din Vin,\nEl, Cel nemîntuit de nimeni, ne mîntuie pe toți deplin.\n\nPe noi ne va-nvia Acela ce-I Viu în veci și mai presus,\ncare-a-nviat pe toți cei care viața jertfă I-au adus\nViața Lui ne dă viața, El Duhul Lui în noi a pus,\nIsus, ce-a Înviat prin Sine, ne va-nvia pe toți, Isus!\n"
}