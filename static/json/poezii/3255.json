{
"t" : "Cine s-a putut desparte",
"d" : "",
"s" : "Cine s-a putut desparte\nde iubirea lui Isus,\nn-aibă de odihnă parte\nnici în zori, nici în apus.\n\nNu te despărți, nu te despărți\norice-ai suferi\nține-ți sfîntul legămînt,\nține-ți sfîntul legămînt\npînă la mormînt.\n\nCine s-a putut desparte\nde iubirea cea de frați\nnici aproape nici departe\nn-aibă ochi nelăcrimați.\n\nCine s-a putut desparte\nde-al iubirii legămînt,\nn-aibă viață, n-aibă moarte\nnici sub cer nici sub pămînt.\n\nCine s-a putut desparte\nde părinții lui cei sfinți,\nvaluri veșnice să-l poarte\nnumai peste văi fierbinți.\n\nCine s-a putut desparte\nde Hristos în vreun fel\naibă-ntunecata soarte\nde-a fi veșnic fără El.\n\nCăci acela ce-și desparte\nsufletul de Dumnezeu\nnu-i osîndă să n-o poarte,\ncă nu-i alt păcat mai greu!\n"
}