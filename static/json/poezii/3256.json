{
"t" : "Cînd Tu-mi străluci",
"d" : "",
"s" : "Cînd Tu-mi străluci pe cale,\n- tot soarele-i al meu,\nprin raza Feței Tale\nÎl văd pe Dumnezeu\natunci o blîndă pace\nîmi vine liniștit\nși-un rai ceresc se face\ndin tot ce-am suferit.\n\nAtunci recunoștința\nmă face să suspin,\npe șapte munți credința\nmă suie să mă-nchin,\nși-atotbiruitoare\nmi-e inima în zbor,\nplutind strălucitoare\nspre cel mai nalt Tabor.\n\nAtunci un imn mi-e toată\nființa mea de har,\nspre ceruri e purtată\nde-al flăcărilor car,\n- Isuse, pe-orice cale\nsă-mi strălucești mereu,\ncă-n raza Feței Tale\nÎl văd pe Dumnezeu!\n"
}