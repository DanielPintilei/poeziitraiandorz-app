{
"t" : "Să Te aștept Isuse",
"d" : "",
"s" : "Să Te aștept Isuse,\nprivind în calea Ta,\noricît de lungă-i vremea\nși noaptea cît de grea.\nSă Te aștept Isuse,\nși-n cel mai greu pustiu,\noricît de singuratic\nși de lovit să fiu.\n\nSă Te aștept Isuse,\nun singur dor avînd:\n- să-mi afli așteptarea\ncu dragoste lucrînd.\nSă Te aștept Isuse,\nrugîndu-mă mereu\nsă-Ți lumineze calea\narzînd oleiul meu.\n\nSă Te aștept Isuse,\nîn rînd cu toți ai mei,\nsă poți pe toți la Nuntă\ncu Tine să ne iei.\nCu Tine aștept Isuse\npîn-la sfîrșit, crezînd\ncă oricît ține noaptea,\nTu vei veni curînd.\n"
}