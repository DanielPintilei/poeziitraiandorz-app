{
"t" : "Toți cei născuți",
"d" : "",
"s" : "Toți cei născuți în lume din carne și păcat\nsînt rînduiți la patimi și moarte și durere,\n- aceasta e pedeapsa Cuvîntului călcat\nși orice neascultare, sfîrșitu-acesta-l cere.\n\nDar toți cei care-ascultă solia lui Isus,\nsînt izbăviți de-osînda și moartea viitoare,\nprin Jertfa Lui de Cruce, El pentru toți S-a pus,\nzălog răscumpărării și Ușă Salvatoare.\n\nPriviți spre El voi robii și prada lui satan,\nvoi cei mînați spre flăcări ca o orbită turmă\ndin veșnica osîndă, de veșnicul dușman,\nHristos, doar El vă este Salvarea cea din urmă.\n\nPriviți spre El, acuma, cît încă n-ați intrat\npe ușa după care în veci nu-i vreo scăpare,\ncăci dacă-n viața asta ați plîns pentru păcat,\ncînta-veți mîntuirii în Viața Viitoare!\n"
}