{
"t" : "Te-aș aduna iubire",
"d" : "",
"s" : "Te-aș aduna iubire, de-oriunde te-aș afla\noricum ai fi-mbrăcată, mi-e dragă fața ta\noriunde-ți văd o floare sau îți aud un grai\nle strîng cu drag, că toate îmi par că sînt din rai.\n\nTot ce-mi arați oriunde rămas de la părinți,\nadun și spăl și mîngîi cu lacrime fierbinți,\ntot ce-mi știu de la tine, păstrez ca-ntr-un chivot,\nce-i din al tău iubire, e sfînt și-i aur tot.\n\nÎn casa ta cînd intru eu îți sărut pios,\ntot ce-mi aduce-aminte de chipul tău frumos,\niar cînd te văd stropită cu hule și noroi,\neu îți sărut pe lacrimi obrajii amîndoi.\n\nAjută-mă credință, să-mi împlinesc în veac\ntot ce mi-a spus iubirea să sufăr și să fac\najută-mă Nădejde să lupt cu-adevărat\ntot ce mi-a dat iubirea să pot păstra curat.\n\nȘi cînd se va întoarce pe veci în casa mea,\ns-o afle-mpodobită cum a lăsat-o ea...\n"
}