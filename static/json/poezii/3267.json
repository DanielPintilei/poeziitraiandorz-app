{
"t" : "Fii sigur...",
"d" : "",
"s" : "Fii sigur pe Cuvîntul Sfînt,\n- ce spune El și scrie,\nse va-mplini cu crezămînt,\nacum și-n veșnicie.\n\nFii sigur că de-asculți de El\nși-L crezi așa cum spune,\nși El te-ascultă-n orice fel,\nce-i ceri prin rugăciune.\n\nFii sigur, dacă-L ții supus,\ncă-n orice loc și cale,\ncu drag te va-nsoți Isus,\npăzind urmele tale.\n\nFii sigur că în tot ce-I ceri,\nla timp îți va răspunde\nte va-ntări-n orice dureri\nte va scăpa de-oriunde.\n\nFii sigur că sfîrșitul tău\ncu bine-o să se-ncheie,\nEl Însuși lîngă sînul Său\nva ști un loc să-ți deie.\n\nFii sigur pe deplin, mereu,\nși-ncredințează-I toate,\n- puternic este Dumnezeu\nși tot ce-I ceri, El poate!\n"
}