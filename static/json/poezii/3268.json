{
"t" : "Cînd voi ajunge Țărmul",
"d" : "",
"s" : "Cînd voi ajunge Țărmul spre care mă îndrepți,\neu știu Isuse Dulce că ai să mă aștepți,\n- va fi o Dimineață cu-ntregul cer senin\nși peste toată zarea un curcubeu divin.\n\nDin raze și din roze vor iriza minuni\ncu unduiri de cîntec și sclipăt de cununi,\n- vor miresma cuprinsul grădinile din rai\nși-o să se-audă numai al lacrimilor grai...\n\nCu fața strălucită de Chipul Tău Divin,\nîmi voi pleca genunchii, spre Tine-așa să vin\nși din genunchi veșmîntul și talpa să-Ți sărut\nspunîndu-Ți ce dator sînt de tot ce mi-ai făcut.\n\n... Și nu mai spună nimeni c-am suferit cîndva,\nsau c-am sădit vreo floare, sau c-am rodit ceva\nsau c-aș avea vreun merit, sau ceva de primit,\n- o, Clipa asta fi-mi-va răsplata înmiit!...\n"
}