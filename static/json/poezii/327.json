{
"t" : "Pasăre măiastră - 3",
"d" : "",
"s" : "Pasăre măiastră, sol trimis de Sus\nvestitor al Jertfei Domnului Isus\ntrîmbiță cerească, credincios străjer\nneuitat părinte odihnește-n cer.\n\nPasăre măiastră cu duios cîntat\nde iubirea Crucii ne-ai apropiat\ndin valul lumii ne-ai chemat cu zel\ntot mai lîngă Domnul, tot mai lîngă El.\n\nSol trimis de harul Dragostei de Sus\nsă aduci poporul nostru la Isus\nși vestind lumina Sfîntului Cuvînt\nîn întunecatul neamului mormînt.\n\nVestitor al Jertfei Domnului Hristos\nneamului deschis-ai drumul luminos\nal redeșteptării noastre din păcat\ncătre viitorul binecuvîntat.\n\nTrîmbiță cerească, sunet deslușit\ncare din robia morții ne-ai trezit\nla lumina Crucii lui Isus ne-ai scos\nsă gustăm viața slobozi în Hristos.\n\nBun străjer de veghe ce pe turn ai stat\nplin de stăruință ne-ai înștiințat\ncredincios chemării ne-ncetat lucrînd\nars pe rugul jertfei te-ai sfîrșit luptînd.\n\nNeuitat părinte, suflet neuitat\nodihnește-n cerul binecuvîntat,\ndulcea-I fericire Domnul să ți-o dea\nși cununa slavei pentru jertfa ta.\n\nPasăre măiastră, sol trimis de Sus\nvestitor al Jertfei Domnului Isus\ntrîmbiță cerească, credincios străjer\nscump părinte Iosif, odihne.\n"
}