{
"t" : "Oprește-te o clipă",
"d" : "",
"s" : "Oprește-te o clipă, tu suflete în drum,\nși cugetă puternic la tot ce-auzi acum:\n- crezi tu că este Moarte?\nda, nu poți să nu crezi\ncînd numai cimitire-s și cruci oriunde vezi!\n\nDe crezi că este moarte și vezi că-i pentru toți,\nștii c-a scăpa de moarte, oricît ai vrea, nu poți\n- atunci ce-i mai cuminte ca a căuta de-acum\nsă-ți scapi eterna viață de blestem și de scrum!\n\nOpriți-vă o clipă voi frați și voi surori\npriviți spre Jertfa Crucii și treacă-vă fiori\nștiți voi ce-nseamnă asta?\n- de n-ați știut, să știți,\nprin Ea primiți ori raiul, ori iadu-l moșteniți.\n\nDe-aici din fața Crucii voi nu mai sînteți voi,\nnu mai puteți tot astfel să-ntoarceți înapoi,\nori credeți și vă-ntoarceți alți oameni către cer,\nori vă-mpietriți - și mergeți spre veșnice dureri!\n"
}