{
"t" : "Doamne-alungă depărtarea",
"d" : "",
"s" : "Doamne-alungă depărtarea\ndintre noi și dintre Tine,\ncînd ne biruie-ncercarea\nși ne frîngem sub suspine,\n- nu lăsa atunci să pună\nnoaptea peste noi orbie,\nnici satanica furtună\nsă ne-ngroape-n vreo pustie.\n\nDoamne-alungă disperarea\ndintre noi și dintre soare,\ncînd prea lungă-i depărtarea\nși-ntristarea prea ne doare,\n- nu lăsa atunci în gheață,\nsufletul să ni se-ngroape\nfă ca Duhul de Viață\niar să vină să ne scape.\n\nDoamne, nu lăsa ca ura\nîntre frați să se așeze,\nfă iubirea și căldura\nîntre toți să privegheze\ndă-ne tuturor dorirea\nde smerenie și iertare,\nsă ne fie întîlnirea\nnumai dor și-mbrățișare.\n"
}