{
"t" : "O, lacrimi care curgeți",
"d" : "",
"s" : "O, lacrimi care curgeți năuntru în ascuns,\nce greu e-al vostru strigăt cînd nu-i nici un răspuns,\ncînd locul unde curgeți e-ntruna așa pustiu\ncă nimeni nu v-aude și nimeni nu vă știu.\n\nO, suflete ce sînteți povara tuturor,\nce greu trăiți pe lume, cînd toate-a voastre mor,\ncînd nimeni nu deschide a voastră ușă grea,\ncînd nimeni nu vă caută, nici moartea, nici chiar ea!\n\nNu-s grele-a voastre lacrimi, nu chinul vostru-i greu,\ne grea nefericirea că n-aveți Dumnezeu,\nnu-i grea singurătatea, nici traiul dureros,\ne grea nefericirea că n-aveți pe Hristos.\n\nO, de-ați căuta pe Domnul cîți plîngeți în ascuns,\nce repede durerii voi v-ați primi răspuns!\nO, de-ați chema pe Domnul cînd viața voastră-i grea,\nce dulce izbăvire și repede-ați avea!\n"
}