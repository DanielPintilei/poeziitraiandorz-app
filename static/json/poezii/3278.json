{
"t" : "O, fiii mei, ce mulțumire",
"d" : "",
"s" : "O, fiii mei, ce mulțumire\nar trebui să dați mereu\nce rugăciuni și ce-ascultare\nÎi datorați lui Dumnezeu!\nCă pentru voi a fost mai darnic\nca pentru orișicare El,\n- nu numai cu mai multe daruri\nci și în cel mai dulce fel!\n\nFrumosul Adevăr ce vouă,\nHristos vi l-a descoperit,\ne-atît de minunat cum alții\nnici n-au știu sau auzit.\nFrumoasa Dragoste ce vouă\nHristos v-o dă nemăsurat,\ne-atît de dulce cum pe lume\nnu-s alții să mai fi gustat.\n\nFrumosul rai pe care vouă\nHristos vi l-a făgăduit,\ne-atît de minunat cum alții\nnu-s poate nici să fi gîndit.\nFrumosul viitor al vostru\ne plin de harul cel mai greu\n- o, fiii mei, ce sfîntă viață\nÎi datorați lui Dumnezeu!\n"
}