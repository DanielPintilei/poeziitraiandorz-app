{
"t" : "Aici e locul tău",
"d" : "",
"s" : "Aici e locul tău să fii\nși nu în altă parte,\ncredința asta să o ții\nstatornic pîn-la moarte.\n\nAici ți-s frații tăi - cu ei\nsă fii în toate una,\nde ei s-asculți, așa să vrei\nsă umbli-ntotdeauna.\n\nAici e datoria ta\nsă faci tot ce e bine,\ncăci numai dacă faci așa,\nferice e de tine.\n\nAici e țara ta, cît ești,\nde ea nu te desparte,\nsă știi s-o aperi și iubești\npe viață și pe moarte.\n\nAici ți-s naintașii sfinți,\nși fiii după tine,\ntot dorul inimii fierbinți\naici pe veci ți-l ține.\n\nCăci dacă vei trăi așa\n- și viața asta toată,\nși toată veșnicia ta\ne binecuvîntată!\n"
}