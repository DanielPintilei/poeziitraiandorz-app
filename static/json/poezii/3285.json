{
"t" : "Duhule Preasfinte, calda",
"d" : "",
"s" : "Duhule Preasfinte, calda mea iubire\ninima mea simte fericita-Ți Fire,\nFocul Sfînt și tainic pogorît din Tine,\ncurăță și nalță inima din mine.\nGîndurile mele toate-s bucurie,\nDuhule Preasfinte, slavă, slavă Ție...\n\nCu-o iubire sfîntă, gura mea Îți cîntă,\ninima se roagă, c-o simțire sfîntă,\nmîinile se-nalță Ție cu credință\nca o sfîntă pară este-a mea ființă.\nCa o sfîntă jertfă viața mea să-Ți fie,\nDuhule Preasfinte, slavă, slavă Ție...\n\nUmple-mă cu toate darurile Tale,\nsfîntă și curată dă-mi a vieții cale,\nroadele iubirii fă-mi-le frumoase,\nurmele trăirii raze luminoase,\nși-acum și nainte pînă-n Veșnicie,\nDuhule Preasfinte, slavă, slavă Ție...\n"
}