{
"t" : "Eu mi-am făcut",
"d" : "",
"s" : "Eu mi-am făcut din Tine, Isuse - Dumnezeu\nși Țintă și Credință și tot ce am mai sfînt\nși Ție Ți-am dat viața și tot ce am al meu\npe viață și pe moarte, al Tău Isuse sînt.\n\nTu ai făcut din mine, - din rob precum eram,\nun fiu iubit la care un nume sfînt i-ai pus\nmi-ai rînduit o slavă, mi-am dat un cer și-un neam,\nși-o-mpărăție care e-n veci fără apus.\n\nEu am făcut din Tine întregul eu avut,\nîntreaga mea cîntare, întregul meu destin,\nși Singur Tu știi numai ce dulce Te sărut\ncînd Te cuprind la suflet în clipa cînd mă-nchin.\n\nTu ai făcut cu mine un singur sfînt mănunchi,\ncînd, cruce, cele patru peceți mi le-ai sfințit\nși-un legămînt de lacrimi și flăcări pe genunchi,\nființele, destinul și vecii ne-au topit.\n"
}