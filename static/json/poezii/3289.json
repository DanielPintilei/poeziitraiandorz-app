{
"t" : "Ce faci cu partea lui Hristos?",
"d" : "",
"s" : "Ce faci cu partea lui Hristos,\ncînd roada ți-o strîngi toată,\nÎi dai tu partea Lui cinstit,\nsau nu-I dai niciodată?\n\nE-al Lui pămîntul care-L ari\nEl ploaie-ți dă, El soare,\nEl sănătatea ta, El tot, - \n- Lui, toamna, ce-I dai oare?\n\nDin timpul care-ți este-al Lui,\ntu cît Îi dai Lui, spune,\n- cu Cartea Lui, în Casa Lui,\n- cît stai în rugăciune?\n\nDin banii, ori avutul tău,\ndin haine, ori din pîine,\n- tu cît Îi dai lui Dumnezeu,\nși ție cît rămîne?\n\nCe faci cu partea lui Hristos,\ndin tot ce El ți-ajută?\n- o, dacă pierzi tu partea Lui,\nși partea ta-i pierdută!\n\nDă-I partea Lui lui Dumnezeu\ncu cinste și dreptate, - \nc-atunci și cele ce-ți rămîn\nsînt binecuvîntate!\n"
}