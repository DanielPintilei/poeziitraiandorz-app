{
"t" : "Nu există frumusețe",
"d" : "",
"s" : "Nu există frumusețe care să nu fie-n Tine,\nși spre care să nu fie vreun cuvînt ca s-o arate,\nnumai eu nu am Isuse, o lumină-așa în mine\nsă găsesc cuvîntul care, a cuprinde-o-ntreagă poate.\n\nDar dac-aș afla puterea și lumina asta-n mine,\nce cîntare și ce slavă ar fi-n stare să inspire,\ncu ce psalmi, cum nimeni încă, Te-aș putea slăvi pe Tine,\nnegrăita, dulcea, scumpa și frumoasa mea Iubire!\n\nO, descoperă-mi Isuse, graiul tainic și știința,\ncare poate să arate stări la care nu-s cuvinte,\nca să-mi fac odată toată și iubirea și ființa,\npsalmul Unic care vrednic ar putea să-Ți stea nainte.\n"
}