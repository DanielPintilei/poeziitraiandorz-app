{
"t" : "Binecuvîntează Doamne, razele",
"d" : "",
"s" : "Binecuvîntează Doamne,\nrazele ce ne-ncălzesc\niarba care ni s-așterne\nfrunzele ce ne umbresc,\nvîntul ce ne răcorește,\nzările cu drag senin,\n- știm că toate, toate, toate,\nnumai de la Tine vin.\n\nBinecuvîntează Doamne,\npîinea ce ne-o dăruiești,\napa care ne adapă\ncasa-n care ne păzești\nfocul care ne-ncălzește\nperna unde odihnim,\n- știm că toate, toate, toate,\nde la Tine le primim.\n\nBinecuvîntează Doamne,\nSfînt Cuvîntul Tău frumos,\nrugăciunea fericită,\ngîndul ce-l nălțăm voios,\nși cîntarea noastră dulce\nși lumina ce ne-o vrem,\n- știi că toate, toate, toate,\npentru Tine le avem.\n"
}