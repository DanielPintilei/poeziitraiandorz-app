{
"t" : "Sub Crucea Ta ne-am întîlnit",
"d" : "",
"s" : "Sub Crucea Ta ne-am întîlnit Isuse,\ncu Tatăl nostru Cel ceresc și Sfînt,\ncînd ne-ai chemat și dragostea ne-aduse\nca înfiați de-un veșnic Legămînt.\n\nSub Crucea Ta ne-ai dat împărtășirea\ncu Duhul Sfînt prin care-am fost sfințiți,\nprin El Ți-ai pus pe noi pecetluirea\nla jertfă și la slavă rînduiți.\n\nSub Crucea Ta ne-ai înfrățit Isuse,\ncu toți acei aleși de-același har,\nspre moștenirea unei neapuse\nÎmpărății și Păci fără hotar.\n\nSub Crucea Ta noi ne-am predat viața,\nacelași jug și sarcină primind,\nca să-Ți vedem cu bucurie Fața\ncînd Tu vei fi pe veci la noi Venind.\n\nSub Crucea Ta păstrează-ne întruna\noricît am fi de mici și de străini,\nca Tu să poți să ne așezi cununa\npe fruntea unde-au stat atîția spini.\n"
}