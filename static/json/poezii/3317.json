{
"t" : "Știe Domnul",
"d" : "",
"s" : "Știe Domnul din ce noapte\nvin acum spre răsărit,\n- El va face să-mi uit chinul\nde la care am venit.\n\nȘtie Domnul cu ce lacrimi\nam plîns chinu-n care-am stat\n- El va face să uit totul\nstînd la sînul Lui iertat.\n\nȘtie Domnul tot pustiul\ncel prin care-am plîns amar,\n- El va face să-mi răsară\no lumină nouă iar.\n\nȘtie și cunoaște bine,\nDomnul tot suspinul meu,\n- știe-amarele-mi suspine\ndin calvarul lung și greu.\n\nȘtie Domnul și ce luptă\nduc să mă păstrez curat\nnici un picur de sudoare\nnu va fi la El uitat.\n\nSuferă și taci și luptă\nsuflete prin orice greu\ntot ce-nduri pentru iubire\nn-o să-ți uite Dumnezeu!\n"
}