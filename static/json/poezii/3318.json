{
"t" : "Eu sînt zdrobit",
"d" : "",
"s" : "Eu sînt zdrobit de tot Isus,\ndurerea-mi este grea,\ndar nu uit Doamne ce mi-ai spus:\n- Privește-Mi Fața Mea!\n\nCred Doamne, că de vrei\ntot greul poți să-mi iei,\ndar chiar de nu mi-l vei lua\ntot cred iubirea Ta.\n\nEu sînt acuma-ndurerat\nși sufletul mi-e frînt,\ndar Doamne, chiar așa-ntristat\nprivesc spre haru-Ți sfînt.\n\nEu sînt prea greu lovit acum\nși plînsul mi-e amar,\ndar chiar și pe-acest aspru drum\neu tot mai cer un har.\n\nNu mă lăsa oricît de greu\nar fi să fiu lovit,\nsă-mi pierd nădejdea Domnul meu,\nîn brațul Tău slăvit.\n\nCi vino Tu-n durerea mea\nși-ajută-mi s-o răzbesc,\nca orișicît mi-ar fi de grea\nsă nu mă prăbușesc.\n"
}