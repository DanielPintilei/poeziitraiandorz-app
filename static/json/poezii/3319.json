{
"t" : "Doamne, gîndurile toate",
"d" : "",
"s" : "Doamne, gîndurile toate,\nnoi Ți le-nchinăm doar Ție,\nnimeni altul nu le poate\nda atîta curăție,\nnicăieri altunde nu se\npot păstra-n așa tărie,\n- pentru toate Drag Isuse,\nslavă Ție.\n\nDoamne, lacrimile toate\nde suspin sau bucurie,\nși cîntările curate,\ntoate Ți le-aducem Ție,\ntoate jertfă vrem aduse,\npentru-a Ta credincioșie,\n- numai Ție Scump Isuse,\nnumai Ție.\n\nDoamne, ia-ni-le pe toate,\nși în Cartea Ta le scrie,\nîntre cele mai curate\njertfe ce Ți-s date Ție,\ncăci cu inime supuse\nÎți slujim în curăție,\n- pînă-n veci de veci Isuse,\nslavă Ție.\n"
}