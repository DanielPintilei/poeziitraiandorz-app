{
"t" : "Mă rog să-Ți fiu",
"d" : "",
"s" : "Mă rog să-Ți fiu un vas ales de Tine,\nsă folosești din plin viața mea\nspre slava Ta, spre tot ce este bine,\nsă fiu al Tău Isus, pe veci aș vrea.\n\nMă rog Isus, ca ochii mei să plîngă\nnumai de dragul Tău cît voi trăi\nviața mea de Tine să se strîngă\nși numai voia Ta s-o știu grăi.\n\nDoresc Isuse, scumpa mea Comoară,\nși prețiosul meu Mărgăritar,\nsă-Ți pot purta și eu a Ta povară,\nsă-Ți fiu și eu alături pe calvar.\n\nAjută-mă, căci făr-a Ta putere,\nși fără harul Tău nimic nu pot,\neu sînt nimic, nimic e slaba-mi vrere,\nci numai Tu și harul Tău e tot.\n"
}