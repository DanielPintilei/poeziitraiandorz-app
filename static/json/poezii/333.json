{
"t" : "Domnul ne-a chemat",
"d" : "- după Psalmul 91 -",
"s" : "Domnul ne-a chemat la luptă\nnoi urmăm al Lui Cuvînt\nam pornit acum cu toții\nla războiul Lui cel sfînt.\n\nNu ne-nfiorează moartea\nde s-o cere să murim\npentru Domnul sîntem gata\nviața noastră s-o jertfim.\n\nDe vrăjmași noi nu ne temem\norișicîtă-i ura lor\ncăci naintea noastră merge\nIsus Cel Biruitor.\n\nEl Se luptă pentru Oaste\nEl Biruitor va fi\npe toți răii cu răbdarea\ndragostei va birui.\n\nCei cu inima-mpărțită\ncei ce n-au nici un temei\ncei fricoși să stea acasă\nnu e lupta pentru ei.\n\nLa Mîntuitorul nostru\ntoți privirile s-avem\nîn furtuni și-n prigonire\nsus Cuvîntul să-L ținem.\n\nCatacombe sînt destule\nGhețimani, Golgote sînt,\nchiar dac-am ajuns în ele\nsîntem tari prin Duhul Sfînt.\n\nSă cîntăm în fața morții\nde s-ar cere să murim,\nDomnul ne va da putere\nși vom ști să ne jertfim.\n\n"
}