{
"t" : "Iubirea mea-i culeasă",
"d" : "",
"s" : "Iubirea mea-i culeasă din raiul Tău Isus,\ndin straturile tainei, din starea cea mai sus,\ndin unduiri de raze și irizări de har,\namestec de lumină, de cîntec și de jar.\n\nDin ea am scos nectarul prelins pe-orice cuvînt,\ndin ea e zvonul molcom din ceasul nostru sfînt,\ndin ea e răcorirea ca-n legănări de ram,\nși tot ce-am pus în toate, Isus, din ea le am.\n\nȘi-acum Ți-o dau, primește-o în cel mai dulce loc,\ncînd rugăciunea-i lacrimi și-mbrățișarea-i foc,\nși legămîntu-i jertfă și muntele-i divin\nși-n Numele Treimii de patru ori Ți-o-nchin.\n\nȚi-o dau sfințită-n lacrimi, cu inimă cu tot,\ncăci s-o dezleg de suflet în veci n-am s-o mai pot,\nea una e în mine, eu una sînt în ea,\nca zarea luminoasă în flacăra de nea.\n"
}