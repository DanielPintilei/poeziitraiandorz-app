{
"t" : "Eu știu că numai spre",
"d" : "",
"s" : "Eu știu că numai spre mai bine\ne tot ce-ngădui Tu Isus,\ncă nu-i nimic spre rău cui ține\nCuvîntul Tău, cum Tu L-ai spus.\n\nDoamne, fă să țin\nvoia Ta deplin\ncăci prin tot ce-mi dai\nnumai bine-mi vreai.\n\nEu știu că numai bucurie\nva-ncununa orice sfîrșit\nal celui ce-Ți urmează Ție\nascultător și liniștit.\n\nEu știu că numai bunătate\ne-n tot ce Tu ne pregătești,\nși toate-s binecuvîntate\nce Tu ne dai și-ngăduiești.\n\nChiar și-n necaz ori suferință,\ni-ascunsă doar iubirea Ta,\najută-ne s-avem credință\nca să vedem că este-așa.\n\nFii binecuvîntat de toate,\nce ni le-ngădui și trimiți,\ncă toate-s binecuvîntate\natunci cînd le primim smeriți.\n"
}