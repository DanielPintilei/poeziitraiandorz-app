{
"t" : "Zorim pe drumul vieții",
"d" : "",
"s" : "Zorim pe drumul vieții cu mers așa grăbit\nde parcă niciodată n-ajungem la sfîrșit\nși strîngem la gunoaie, și ziduri înălțăm\nde parcă niciodată n-ar fi să le lăsăm.\n\nSă ne oprim și să privim\nspre unde ne grăbim\nși cît putem - acum să vrem\nviața s-o avem.\n\nMor lîngă noi părinții și prieteni dragi și soți,\nmormîntul nu alege, la fel îi ia pe toți,\nși mor pe neașteptate, se duc și noi privim\nde parcă niciodată noi n-ar fi să murim.\n\nDin cîte toamne, frunza ne-a spus ceva căzînd,\nși părul alb la tîmple și ochii lăcrimînd\nși mersul greu pe cale - și suflul mai greoi,\n- și totuși parcă moartea n-ar fi și pentru noi.\n\nO, dacă astăzi încă mai ești aici - și viu,\ne semn că pentru tine, nu-i totuși prea tîrziu,\n- dar mîine, - mîine poate să vină-al tău apus,\nce mare lucru este, să vii azi la Isus.\n"
}