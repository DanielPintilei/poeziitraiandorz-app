{
"t" : "Steagul Biruinței Tale",
"d" : "",
"s" : "Steagul Biruinței Tale\nDumnezeule Slăvit,\n- prin ce lupte, cîte veacuri\nși-n ce fel a strălucit!\n\nDe cînd l-a nălțat Golgota\npeste șarpele înfrînt,\nce puteri și ce potrivnici\na zdrobit înaintînd.\n\nCe mîini sfinte-l înălțară\nși-l purtară pînă azi\ntot mai nalt și tot mai sigur,\nmai frumos și mai viteaz.\n\nL-au stropit cu sînge sfinții\nși martirii fericiți,\narși pe rug sau trași pe roată,\ndar în veci nebiruiți.\n\nL-au scăldat în lacrimi ochii\nsfintelor fecioare, mii,\n- toți cei ce-au murit privindu-L,\npentru veci de veci sînt vii.\n\n- El e Steagul Oastei noastre\ndupă El suim luptînd\ncu El vom intra-n Cîntarea\nBiruinței în curînd.\n"
}