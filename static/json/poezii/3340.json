{
"t" : "Crucea noastră fericită",
"d" : "",
"s" : "Crucea noastră, fericită\nfă-ne-o Tu Isus,\ns-o purtăm nedespărțită\nprecum Tu ne-ai spus.\n\nLacrimile ei să fie\npentru noi un mir\nsă le strîngi cu bucurie\nîn al Tău potir.\n\nRugăciunile-i curate\nsă se nalțe blînd\nsă le poți primi pe toate\nbinecuvîntînd.\n\nFocul ei să ne sfințească\numbletul deplin\ncalea ei să se sfîrșească\nîn al Tău senin.\n\nJertfa ei să fie dată\ncum a fost a Ta,\nspre cereasca Ta răsplată\ns-o putem purta.\n\nAtunci Fața Ta Slăvită\nar privi Isus,\ncrucea noastră fericită\nc-o cunună Sus.\n"
}