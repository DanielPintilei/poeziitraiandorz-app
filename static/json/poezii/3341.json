{
"t" : "Doamne, teama despărțirii",
"d" : "",
"s" : "Doamne, teama despărțirii\ndintre noi o depărtează\nea ne-ntunecă-al iubirii\nsoare dulce la amiază.\n\nNu lăsa a ei tristețe\nsufletele să le-apese\npune-n locul ei sărutul\ndragostei cei’ mai alese.\n\nȘi sădește-n locul aspru\nal tăcerii ei Isuse,\ncrinii cei mai albi ai unei\npărtășii nemaiapuse.\n\nFă să nu privim la vălul\nși la umbra de-o clipită,\nci la pacea și seninul\ndin iubirea nesfîrșită.\n\nDepărtările ce astăzi\ndespart frații de olaltă,\numple-le cu bucuria\ndin unirea cea mai naltă.\n\nDoamne, cei ce sînt în Tine\nși-ntre ei - în veci fă-i una\nTu în ei și ei în Tine,\nUnul și pe totdeauna!\n"
}