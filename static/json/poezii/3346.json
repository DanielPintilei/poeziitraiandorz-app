{
"t" : "Cînd se lasă înserarea",
"d" : "",
"s" : "Cînd se lasă înserarea\nși Te-aștept să vii\nrevederea Ta îmi umple\nzările pustii.\n\nCe plăcut mă iei de mînă\nși mă ții așa,\nliniștind învolburarea\ndin ființa mea.\n\nMîngîierile din glasul\ngurii Tale-mi sînt\nliniștea și-mbărbătarea\npentru drumul sfînt.\n\nBucuria mea se face\nlacrimă și vis,\nlîngă Tine văd tot largul\ncerului deschis.\n\nCînd Îți sorb din ochi seninul\nochii mei lucesc\nși n-am decît două șoapte:\nTe iubesc, iubesc...\n\nVino dulce pe cărarea\ncare duce Sus\ncasa noastră cea de aur\nare steagul pus...\n"
}