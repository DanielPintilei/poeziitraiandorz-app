{
"t" : "O, zi de fericire",
"d" : "",
"s" : "O, zi de fericire cînd mi-ai venit Isus,\n- cînd mîinile-Ți slăvite pe ochii mei le-ai pus\nmi-ai sărutat vederea și ochii mei uimiți\nmi s-au deschis spre Tine, spre ochii Tăi iubiți...\n\nO, zi de fericire, cînd Tu mi-ai vindecat\niubirea mea zdrobită - și cerul tot mi-ai dat\ncu împletiri de raze cărarea Sa mi-o-ncingi\nși-apoi să-mi spui: Răbdare, - fii tare și-ai să-nvingi!\n\nO, zi de fericire cînd într-un sfînt balsam\nmi-ai dăruit iubirea ca soț de drum s-o am\ns-a-nfiorat în mine tot sufletul simțind\ncă tot ce dă iubirea răscumperi suferind.\n\nO, zi de fericire - de-atunci viața mea\nmi-ai prefăcut-o soare și lacrimă și nea\nIsus, mi-ai dat-o stîlpul unui ceresc hotar\ndin care să-mi fac viața un cîntec și-un altar.\n\nO, zi de fericire, rămîi mereu așa,\nîn veac ce-a fost în tine să nu mai pot uita\ndar dincolo de tine să uit tot ce-am fost eu\nsă pot fi dincoace pe veci în Dumnezeu!\n"
}