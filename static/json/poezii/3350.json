{
"t" : "Să mor frumos",
"d" : "",
"s" : "Să mor frumos, la capătul izbînzii\ncînd lupta mîntuirii mi-am sfîrșit\n- atunci Hristos cu pașnicii și blînzii\nmă va primi în cerul fericit.\n\nSă mor frumos, să mor frumos\npentru Hristos\nși voi fi dus, și voi fi dus\nlîngă Isus...\n\nSă mor frumos, la capătul răbdării\ncînd voi sfîrși întregul crucii drum\n- atunci cu slava dulce-a-ncununării\nIsus îmi va plăti ce-ndur acum.\n\nSă mor frumos, ca seara unei zile\nce asudînd, în munca grea s-a strîns\n- atunci voi duce-n mîinile umile\nun aur veșnic semănat plîngînd.\n\nSă mor frumos, ca vorba-n sărutare\nca noapte-n zorii cerului senin\n- atunci mi-ar fi-nvierea sărbătoare\nși veșnicia un ospăț divin.\n\nSă mor frumos, pe brațele iubirii\ndin ea plecînd, de ea întîmpinat,\n- atunci în moștenirea Nemuririi\nvoi fi cu ea de El încununat!\n"
}