{
"t" : "Era în Ziua Cincizecimii...",
"d" : "",
"s" : "Era în Ziua Cincizecimii\n- un Praznic Mare și Sublim\ncurgeau șuvoaiele mulțimii\ndin neamuri, - spre Ierusalim.\n\nÎn nesfîrșit convoi, mulțimea\ndin vale dinspre Ierihon,\nveneau, veneau ca să se-nchine\nîn templul pus de Solomon...\n\nAzi într-o casă se-adunară\ncei unsprezece-nvățăcei\nși ușile le încuiară\nde frica celorlalți iudei.\n\nDe-odat-aud din cer un sunet\nca vîjîitul unui vînt\nși casa se umplu cu tunet\nde fulgerul Duhului Sfînt...\n\nȘi-a fost văzut cum Se-mpărțește\ndeasupra lor în limbi de foc,\nși Duhul Sfînt cum îi sfințește\npe cîți erau în acel loc.\n\nToți începură să grăiască,\ncum le da Duhul a vorbi,\nîn orice limbă omenească\npe Dumnezeu a-L preamări.\n\nȘi tot poporul ce venise\nde sărbători să se închine,\nsorbeau cu suflete deschise\nînvățăturile divine.\n\nToți ascultau cu dor fierbinte\nși le cereau a-i boteza,\n- Slăvit fii Duhule Preasfinte\nce mare e puterea Ta!\n"
}