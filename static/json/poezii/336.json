{
"t" : "La o îngropăciune",
"d" : "- după 1 Împ. 11, 4 -",
"s" : "Peste sicriu-n care-nchidem poate veșnic\no sfîntă prietenie crescută-n lovituri\nîmi plînge-ndurerarea cu lacrimi ca pe sfeșnic\nrășina bietei inimi cu mii de tăieturi.\nPătrunsu-mi-a durerea adînc la rădăcină\nca gura de secure în trunchiul de stejar\nși doare dezbinarea, o frate de tulpină,\ncăci ne-a-nfrățit odată același unic jar.\nSub lespedea uitării de-acum se-nmormîntează\nun drum din cale-afară de sfînt și de frumos\niar sufletele noastre de el se depărtează\nîn sus luînd-o unul, iar celălalt în jos.\nDar îți aduc aminte cînd dragostea se curmă\nși rupem unitatea, cu vină, amîndoi:\n- bănuții amintirii îngroapă-ți-i în urmă\nsă-ți mai plătești vreodată cărarea înapoi.\n"
}