{
"t" : "O, Foc Ceresc...",
"d" : "",
"s" : "O, Foc Ceresc, oriunde-n lume\nTu Sfînta Flacără-Ți întinzi,\ncobori în inimi bucurie\nși jarul dragostei aprinzi...\n\nO, cum suflași peste-a mea țară,\nCuvîntul Tău, Tu Duh Preasfînt\ncum ai aprins în inimi iară\nal dragostei sfînt legămînt.\n\nȘi de un vas umil Preasfinte\nîn lucrul Tău Te-ai folosit\nși de prin bietele sătuțe\no sfîntă Oaste Ți-ai pornit.\n\nCu ea Tu birui-vei Doamne\natîtea oști cu mult mai mari,\ncăci Tu-Ți alegi vasele slabe\nsă faci de rîs pe cele tari...\n\nO, suflă Duhule Preasfinte\nprin inimi greu de străbătut\nca să sporească înainte\nfrumosul Oastei început.\n"
}