{
"t" : "Doamne-n fiecare slovă",
"d" : "",
"s" : "Doamne-n fiecare slovă,\nbietu-mi suflet de străin,\nplînge tainica-i durere\nși ascunsul lui suspin.\n\nCăci voind, pe marea vieții\ntot mai larg să mă depart,\nm-au izbit atîtea valuri\nși corabia mi-au spart.\n\nCînd furtuna era mare\nși eram a mă-neca,\nStîncă Tu mi-ai fost Isuse\nși scăpare Crucea Ta.\n\n... Azi, la umbra Crucii Tale,\ntoată viața mi-o aștern\nTu-mi ești Veșnica Nădejde,\nTu-mi ești Reazemul Etern...\n\nIar aceste stihuri sfinte\nlăcrimate din condei,\nsînt prinosul tinereții\nviață din viața ei...\n\nLe-am sfințit în rugăciunea\ndin al inimii izvor,\nși tot focul tinereții\narde în suspinul lor...\n"
}