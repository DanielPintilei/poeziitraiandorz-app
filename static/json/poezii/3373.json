{
"t" : "Pe drumul Crucii",
"d" : "",
"s" : "Și eram copil Isuse,\nglasul cînd Ți-am înțeles,\ndrumul Crucii, drumul Crucii,\nsuferința, de-am ales.\n\nLa-nceput cînd era pace,\ncalea plină de popor,\ndrumul Crucii, drumul Crucii,\nera dulce și ușor.\n\nDar cînd a venit furtuna\nși prigoana mai tîrziu,\ndrumul Crucii, drumul Crucii,\nrămăsese mai pustiu.\n\nȘi din ce mergeam și crucea\ntot mai grea mi se făcea,\ndrumul Crucii, drumul Crucii,\ntot mai greu și gol era...\n\nCrucea era grea - și spinii\nse-nmulțiseră amar,\ndrumul Crucii, drumul Crucii,\najunsese la Calvar.\n\nAm căzut, - o Mînă dulce\nridicatu-m-a în sus,\ndrumul Crucii, drumul Crucii,\nmă unise cu Isus.\n\nEl ne-a arătat Golgota,\nne-a spus chinurile ei,\ndrumul Crucii, drumul Crucii,\ne-al sfințeniei temei.\n\nCrucea-i grea, dar ce înseamnă,\nmulți nici astăzi nu-nțeleg,\ndrumul Crucii, drumul Crucii,\ne frumos, - dar nu-i întreg.\n\nO, Isus Mîntuitorul\nsuferind, ne-a arătat\ndrumul Crucii, drumul Crucii,\ntrebuie întreg urcat...\n\nEl ne duce și-azi de mînă\nEl ne sprijină urcînd\ndrumul Crucii, drumul Crucii,\nni-l sfîrșim și noi curînd...\n"
}