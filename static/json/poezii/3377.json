{
"t" : "Te vrea poporul Tău...",
"d" : "",
"s" : "Te vrea poporul Tău azi Isuse,\nTe cheamă-n cerescul război,\ncăci Oastea Ta e-n plină luptă\nIsuse, vino la noi.\n\nDreptatea Doamne, legată e-n lanțuri\npoporul Tău piere-n război,\nstrigînd spre ceruri Te cheamă-n lacrimi\nIsuse, vino la noi.\n\nSînt Doamne, zile de grea durere\nsosit-a necazul de-apoi,\nTe vrea poporul Tău și Te recheamă\nIsuse, vino la noi.\n\nIsuse, acei care plîng Te cheamă,\ncăci lacrima curge șuvoi\nau lipsă Doamne de mîngîiere,\nIsuse, vino la noi.\n\nTe vrea poporul Tău care plînge,\nrănit în al Tău sfînt război,\no nouă Jertfa Îți cere azi lumea\nIsuse, vino la noi.\n\nIsuse, Blîndul nostru Păstor\npătruns-au furii la oi,\nprădat-au cu ură turma Ta mică\nIsuse, vino la noi.\n\nTe vrea poporul Tău azi Isuse,\npoporul ce piere-n nevoi,\nadu-le Isuse a Ta mîngîiere\no vino, o vino, la noi!\n"
}