{
"t" : "Slăbănog mă simt...",
"d" : "",
"s" : "Slăbănog mă simt Stăpîne\nși străin, de toți uitat\nam ajuns de azi pe mîine\nca un cîine\nalungat.\n\nHule multe, fără nume\nîmprejurul meu ascult,\ndar par toate dintr-o lume\nval de spume,\ndus demult.\n\nCu nădejdile apuse\nalungați de toți am fost,\nnumai Crucea Ta Isuse,\nîmi mai fuse\nadăpost.\n\nArsul meu obraz pe care\nlacrimi curg și azi fierbinți,\nîl loviră mîine barbare\nși amare\nsuferinți.\n\nNumai Tu cu mîngîiere\nîn suspinul meu mai vii\nsă-mi aduci la greu putere\nși-n durere\nbucurii.\n\nO, Isuse, din înaltul\nCerului, să vii Te rog\ncînd din chin și-așteaptă saltul\niarăși altul\nslăbănog.\n"
}