{
"t" : "Noi știm o Jertfă...",
"d" : "",
"s" : "Noi știm o Jertfă, - Jertfa Crucii\nștim un Mîntuitor, - Isus,\nși știm o Cale, - Adevărul\nși-o Viață, - cea fără apus.\n\nPrin Jertfa Crucii pe Golgota,\ndin iad, Isus ne-a mîntuit,\nîn Adevăr umblînd, - Viața\ncea fără moarte am găsit.\n\nRămînem deci la Jertfa Crucii,\ncu Isus, veșnic rămînem\nși-n Adevăr umblăm, - Viața\ncea fără moarte s-o avem.\n\nAjută-ne Isuse Doamne\nca lîngă Tine-n veci să fim\npe Cale-n Adevăr să mergem\nca Viața Ta s-o moștenim.\n"
}