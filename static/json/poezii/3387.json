{
"t" : "Frați cu inima creștină",
"d" : "",
"s" : "Frați cu inima creștină de pe tot cuprinsul țării\npentru voi răsună astăzi trîmbița redeșteptării\nglasul goarnei sunătoare să deștepte-ntreg poporul\npentru voi răsună astăzi, prin Isus Biruitorul...\n\nÎnălțînd spre ceruri steagul, de sub jugul necredinții,\nsă-nviem din nou credința ce-o avură-n ei părinții,\nfrați creștini de pretutindeni, noi vă cerem cu credință\n- sprijiniți pe cel ce luptă pentru-această biruință.\n\nNoi voim ca dintr-o parte pînă-n cealaltă-a țării\ns-auzim cîntări de slavă pentru Domnul Îndurării\n- ca s-ajungem însă-acele zile mari și fericite,\ntrebuie s-avem voința și puterile unite.\n\nPuneți deci cu toții mîna și silința fiecare,\ns-ajutăm pe cît se poate a lui Dumnezeu Lucrare\nca să facem să răsară sfînta Domnului lumină\nși să fie țara noastră cu adevărat creștină.\n"
}