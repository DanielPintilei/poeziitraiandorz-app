{
"t" : "Din tina negrului păcat",
"d" : "",
"s" : "Din tina negrului păcat\ndin căile de jale,\nIsuse Doamne, m-ai chemat\npe drumul Crucii Tale.\n\nCu glasul blînd mi-ai spus mereu\ncuvintele divine:\n- Ridică-ți crucea fiul Meu\nși vino după Mine...\n\nCuvîntul Tău duios și blînd\nmi-a dat nădejde multă\n- vorbește Doamne-am zis plîngînd\ncăci robul Tău ascultă.\n\nM-am hotărît să iau acum\na Ta frumoasă Cruce,\npășind pe-al mîntuirii drum\ncu Tine a mi-o duce.\n\nPrigoane de-ar veni așa\nca marea-nfuriată,\nde Tine nu mă vor putea\ndesparte niciodată.\n\nDar o, Isuse, eu sînt mic\nși de-aș cădea sub cruce,\najută-mă să mă ridic\nși-ajută-mi s-o pot duce...\n"
}