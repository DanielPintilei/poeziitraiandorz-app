{
"t" : "Înainte, tot înainte",
"d" : "- după Ioan 21, 22 -",
"s" : "Voi ostașii Jertfei Sfinte\ncare legămînt ați pus\ncu o dragoste fierbinte\nînainte, tot nainte\nascultîndu-L pe Isus.\nInimile voastre poarte\nDuhul Sfînt primit de Sus\nneînspăimîntați de moarte\nmai departe, mai departe\nduceți Steagul lui Isus.\nApărați și mai departe\nAdevărul neapus\npîn-la cruci și la morminte\nînainte, tot nainte\nneclintit lîngă Isus.\nNu priviți nici într-o parte\nțineți drept ce vi s-a spus\npeste grijile deșarte\nmai departe, mai departe\npentru slava lui Isus.\nHarul sfintelor cuvinte\nsă vă țină ochii sus\nspre cununa slavei sfinte\nînainte, tot nainte\npînă v-o va da Isus.\nPeste tot ce ne desparte\ncu un duh și mai supus\ncredincioși pînă la moarte\nmai departe, mai departe\nsă rămînem cu Isus.\nSus în Țara Slavei Sfinte\nne așteaptă-un har nespus\nmai presus de orice minte\nînainte, tot nainte\nsă-l primim de la Isus.\nPentru viața fără moarte\npentru slava fără-apus\npentru-a Biruinței parte\nmai departe, mai departe\n- vom învinge cu Isus.\n"
}