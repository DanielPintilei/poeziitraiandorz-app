{
"t" : "Plîngeți ochii mei",
"d" : "",
"s" : "Plîngeți ochii mei întruna\ncînd voi fi îngenuncheat\n- rugăciunea totdeauna\nface sufletul curat.\n\nPlîngeți cînd vine-o ispită\nși nu v-alipiți de ea\ncăci prin har e nimicită\norișice putere rea.\n\nInimă, îndură-mi toate\ncîte ți s-au abătut\ncăci prin multele-mi păcate\ntu și ochii le-ați făcut.\n\nPlîngeți și răbdați acuma\npentru toate pe pămînt,\ncăci sub el rămîne numa’\nplînsul fără crezămînt.\n\nSufletul ce se căiește\npoate ispăși acum\n- ce-n lumină se plătește\nnu se mai plătește-n fum.\n\nDoamne, pentru marea-mi vină\nvreau în lume să plătesc\nca la moarte, în lumină\nfericit să viețuiesc...\n"
}