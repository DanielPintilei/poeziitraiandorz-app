{
"t" : "Copil eram cîndva...",
"d" : "",
"s" : "Copil eram cîndva - și-n mine\npăcatul nu era pătruns,\nîn taina inimii senine\nnimic n-aveam atunci ascuns.\n\nÎmi dam și pîinea de la gură\ncu milă celor mai sărmani\nși mă rugam cu-așa căldură\npentru prieteni și dușmani.\n\nA-lumii multe patimi rele\npe calea lor nu m-au fost dus\ncomoara inimioarei mele\nera atunci numa-n Isus.\n\nDar mai tîrziu, cînd căi străine\nm-au înșelat și m-au atras,\nam ars tot ce-a fost bun în mine\nși numai plînsul mi-a rămas.\n\nCu plînsul doar mai vin spre Tine\ncăci numai pe acesta-l am\nmai fă-mi privirile senine\nca-n vremea cînd copil eram.\n\nMai dă-mi iar sfînta curăție\ndin vremea anilor dintîi,\nși-apoi așa Isuse, Ție\ncopilul Tău fă să rămîi.\n"
}