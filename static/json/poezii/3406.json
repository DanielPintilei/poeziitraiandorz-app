{
"t" : "O, dac-aș fi un înger",
"d" : "",
"s" : "O, dac-aș fi un înger în cel mai alb veșmînt\ncu mii și mii de mii de imnuri Isuse, să Te cînt,\n- cu harfele iubirii prin mii de psalmi cerești\nTe-aș lăuda Isuse, ce Bun și Mare ești.\n\nȘi dac-aș fi un soare pe cerul nesfîrșit\ncu mii și mii de raze Te-aș lăuda smerit\nprin toată-a mea lumină ce Tu mi-o dăruiești\nTe-aș lăuda Isuse, ce Bun și Mare ești.\n\nOri dac-aș fi o harfă de aur minunat\ncu mii și mii de imnuri Te-aș lăuda curat\nși-n sunetul mai dulce cu mlădieri cerești\nTe-aș lăuda Isuse, ce Bun și Mare ești.\n\nO inimă înfrîntă, de-ar fi să am mereu\nTe-aș preamări pe Tine, Isuse, - Dumnezeu\nși Prețul Jertfei Tale l-aș înălța smerit,\nTe-aș lăuda Isuse, ce dulce ne-ai iubit...\n\nO, fă-mă Scump Isuse, un suflet credincios\ncu-o viață mai predată și-un umblet mai frumos\ncu inima o harfă de melodii cerești\nsă Te slăvesc Isuse, ce Bun și Mare ești...\n"
}