{
"t" : "Voi acei pierduți...",
"d" : "",
"s" : "Voi, acei pierduți în lume\nce nimica n-aveți sfînt\nvoi nu L-ați văzut pe Domnul\nniciodată pe pămînt...\n\nNici în vuietul furtunii\nnici în trăsnetul din nori\nnici în freamătul pădurii\nnici în roua de pe flori.\n\n- Nici nu-L veți vedea vreodată\npînă-n Ziua de Apoi,\ncăci voi n-ați crezut Întrînsul\nși El S-a ascuns de voi.\n\nO, nefericit e-acela\ncare nu-L ascultă az’\ncăci acela-n veci zadarnic\no să-L strige la necaz...\n\nSuflete pierdut în rele\nnu mai sta nepăsător\ncrede-n Domnul, crede pînă\nÎl mai ai Mîntuitor...\n"
}