{
"t" : "O, ce valuri m-amenință",
"d" : "",
"s" : "O, ce valuri m-amenință\nși ce aspre vînturi bat\nDoamne, marea-i în furtună\noare cum o s-o străbat?\n\nOare cum să pot prin valuri\nsă răzbat pînă la Țel,\no, cît de departe-i Țărmul\nși ce valuri pîn-la el!\n\nCine-o să mă poată Doamne\nîntări și ajuta,\ndacă nu va fi cu mine\nMila și Puterea Ta?\n\nVino Doamne-n ajutoru-mi\nfii lumină-n noaptea grea,\nliniștește-a mării valuri\nînsoțește-mi luntrea mea.\n\nStrigă vîntului să tacă\nstrigă valurilor - stați,\ntoți vrăjmașii Tăi să cadă\nsă se-nchine-ngenuncheați.\n\nDoamne, fii-mi ajutorul\npîn-la Țărmul Fericit,\n- dacă Tu vei fi cu mine\neu din toate-s izbăvit.\n"
}