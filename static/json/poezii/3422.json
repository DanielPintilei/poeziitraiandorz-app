{
"t" : "Isuse, cînd ai să cobori",
"d" : "",
"s" : "Isuse, cînd ai să cobori\ncu slavă-n Ziua Ta cea Mare,\nmai strălucit ca mii de sori,\n- ce spaimă...\nși ce sărbătoare!\n\nCe spaimă pentru toți cei răi\ncare-au trăit numa-n păcate,\n- ce Sărbătoare pentru-ai Tăi\ncare-au trecut răbdînd prin toate!\n\nCe fericire va umplea\nacele inimi credincioase\nce lîngă Tine-au vrut să stea\nprin orice zile furtunoase.\n\nDar ce zdrobite vor privi\nspre focul veșnic ce le-așteaptă\nacele inimi care-aici\nȚi-au prigonit Cărarea Dreaptă!\n\nO, Scump Mîntuitor Iubit\neu vrea Cărarea Ta a ține,\nca la Sfîrșitul cel Slăvit\nsă pot fi-alăturea de Tine...\n"
}