{
"t" : "Suflete pierdut",
"d" : "",
"s" : "Suflete pierdut prin patimi\nși căzut prin văi pustii,\ncînd Isus Hristos te cheamă\n- tu n-auzi?\nde ce nu vii?\n\nIată, la un pas e moartea,\nși tu n-o vezi și n-o știi,\nși Isus Hristos te cheamă\n- cît mai stai,\nde ce nu vii?\n\nCel viclean te-atrage-n flăcări\nși tu tot de el te ții\niar Isus Hristos te cheamă,\n- tu ce-aștepți,\nde ce nu vii?\n\nCeru-ntreg de mult te-așteaptă\nși te-ar vrea în el să fii,\nși Isus Hristos te cheamă,\n- suflet drag,\nde ce nu vii?\n\nIată, cei ce merg cu Domnul\nsînt atîtea zeci de mii\nși Isus Hristos te cheamă\n- tu de ce,\nde ce nu vii?\n\nVrei tu oare-n focul veșnic\nsă verși lacrimi prea tîrzii,\no, Isus Hristos te cheamă\n- vino azi,\nsă vii, să vii...\n"
}