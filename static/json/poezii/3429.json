{
"t" : "Pentru mine, pentru tine...",
"d" : "",
"s" : "Pentru mine, pentru tine\nDomnul S-a Jertfit,\nși pe tine și pe mine\nTatăl ne-a iubit\n- și eu și tu pe vecie\nvino s-ascultăm\ninima cu bucurie\nLui să ne-o predăm.\n\nȘi spre tine și spre mine\nDomnul S-a-ndurat\ndin pierzare și rușine\nviața ne-a scăpat\nEl și ție, El și mie\nCerul ne-a promis,\nde-I urmăm cu bucurie\ntot Cuvîntul scris.\n\nChiar acum iubite frate\nhai și tu și eu\nsă le părăsim pe toate\npentru Dumnezeu,\n- Doamne, noi venim la Tine,\nvrem să-Ți fim plăcuți,\nși pe el ca și pe mine\nTu să ne ajuți...\n"
}