{
"t" : "Martor credincios",
"d" : "- după Fap. Ap. 22, 20 -\nLa moartea lui Ioan Marini",
"s" : "Martor credincios al Jertfei lui Hristos\nsol al Vestei Bune, vrednic credincios\nți-ai sfîrșit lucrarea, lupta ți-ai sfîrșit\nai plecat la Domnul care L-ai iubit.\n\nPildă de lumină ai trăit mereu\nrob al rugăciunii către Dumnezeu\njertfă a chemării, strigăt deslușit\nsuflet de apostol, frate preaiubit.\n\nMare-a fost credința care te-a purtat\nluminoasă calea care-ai arătat\nlimpede Cuvîntul care L-ai adus\nmartor sfînt al Oastei Domnului Isus.\n\nDrumul sfînt pe care tu l-ai arătat\nduce-n Canaanul binecuvîntat\nîn Ierusalimul sfînt și luminos\nprin solia Oastei Domnului Hristos.\n\nSus în fericirea ce-a nădăjduit\ndă-i Isuse Doamne locul strălucit\nlîngă toți aceia care Ți-au urmat\nși cu strălucire i-ai încununat.\n\nIar pe noi Isuse cînd ne vei chema\nlîngă ei ne-așează Sus la Dreapta Ta\nși ne dă cununa lor de mucenici\ntot așa-mpreună, cum am fost aici.\n\nMartor credincios al harului Slăvit\nroagă-te la Domnul nostru Preaiubit\nsă ne-ajute-n drumul greu și luminos\nsă-l sfîrșim cu bine, martor credincios.\n\n"
}