{
"t" : "Doamne, sînt o trestioară",
"d" : "",
"s" : "Doamne, sînt o trestioară,\norice vîntișor mă zboară\norice mică adiere\nmă-ncovoaie după vrere\nși-n oricît de mică boare\neu mă clatin pe picioare...\n\nȘi n-aș vrea să-mi fie frică\nDoamne-n lume de nimică\nci orice furtuni să geamă\nduhul meu să nu se teamă\nși orice-ncercări să vină\nsă-mi stea inima senină...\n\nDoamne, Tu-mi poți face-odată\ninima neclătinată\ndragostea netulburată\nși credința ne-nfricată\nDoamne, fă să am odată\ninima neclătinată...\n"
}