{
"t" : "Veniți cu-a voastre",
"d" : "",
"s" : "Veniți cu-a voastre multe sarcini\nși-al vostru mult păcat, veniți\nla Golgota, cădeți sub Cruce,\nIsus pe toate vi le duce\ndoar El vă face fericiți...\n\nIertarea Lui e-o bucurie\ncum alta-n lumea asta nu-i\nși El o dă pe veșnicie\nacelor ce-n statornicie\nrămîn în ascultarea Lui.\n\nO, nu mai rătăciți prin lume\npurtați de orice val și vînt,\nIsus Hristos Mîntuitorul\nvă fericește Viitorul\nde-aici și pînă-n Cerul Sfînt.\n\nVeniți la El cu bucurie,\npredați-vă cu totul Lui\nși veți vedea că pe vecie\nrămîne-a Lui credincioșie\nși dragostea - cum alta nu-i.\n"
}