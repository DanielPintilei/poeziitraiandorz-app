{
"t" : "Sub Crucea Ta aș sta mereu",
"d" : "",
"s" : "Sub Crucea Ta aș sta mereu\nIsuse-ngenuncheat\nacolo-i viitorul meu\ncel binecuvîntat\nacolo-i bucuria mea\ndin suflet și din grai\nacolo pace voi avea\nde-aici și pînă-n Rai...\nSub Crucea Ta să mă ajuți\nIsuse-n veci să stau\ncu toți copiii Tăi plăcuți\ndin Apa Ta să beau\nsă mă hrănesc cu-al Tău Cuvînt\nși haina Ta s-o-mbrac\ncrescînd în tot ce-i bun și sfînt\nde-acum și pînă-n veac.\n\nSub Crucea Ta să mă găsești\ncînd vei veni Isus,\nsă poți cu drag să mă primești\nla Tine-n slavă Sus,\nacolo-n veci să-Ți preamăresc\niubirea de nespus\nprin care harul Tău ceresc\ncununa mi-a adus...\n"
}