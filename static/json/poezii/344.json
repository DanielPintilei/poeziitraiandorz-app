{
"t" : "În focul luptei",
"d" : "- după Exod 17, 15 -",
"s" : "În focul luptei încleștate\nîn care iarăși ne găsim\nIsuse, Tu ești Steagul nostru\najută-ne să biruim.\nCînd mii se pierd în orice clipă\nde-a lor pierzare ne-ngrozim\nIsuse-n ceasul greu de-acuma\najută-ne să biruim.\nCînd cu privirile la Tine\ncu-avînt și sete năvălim\nIsuse, mergi naintea noastră\nși-ajută-ne să biruim.\nNoiește-ne mereu avîntul\nși nu lăsa să obosim\nIsuse, crește-ne credința\nși-ajută-ne să biruim.\nSă mergem ne-ncetat nainte\nspre-al Tău măreț Ierusalim\nIsuse, Tu ești Steagul nostru\najută-ne să biruim!\n"
}