{
"t" : "Doamne, către Tine plîng...",
"d" : "",
"s" : "Doamne, către Tine plîng\ncînd vrăjmașii iar se strîng\nși cu vorbe de rușine\nîmi rup inima din mine\nși cu vorbe de ocară\ncaută să mă-mproaște iară\nși cu ură se ridică\nși n-au Doamne nici o frică\nnici de Tine nici de iad\nnici de vina-n care cad...\n\nDoamne, numai către Tine\nstrigă sufletul din mine\ncînd mă doare - și nu pot\nnici dreptatea să mi-o scot\nnici la fel să fac și eu\ncăci mi-e milă - și mi-e greu\nmilă de viața lor\nîn ce flăcări și-o cobor\n- greu de orice gînd nebun\nși să-l spun - și să nu-l spun...\n\nDoamne,-ndură-Te de noi,\nnu ne mai lăsa-n noroi,\napără-ne Tu de-acei\nce n-au frica Ta în ei\nși trezește-i, nu-i lăsa\nsă mai facă mult așa...\nCăci e vai de orișicine\nn-are frică nici rușine\nci face ne-mpiedicat\nși vorbește - ce-i păcat\nși dă-n gura celor răi\npe nevinovații Tăi...\n"
}