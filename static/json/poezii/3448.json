{
"t" : "Mamă, dulce mamă...",
"d" : "",
"s" : "Mamă, dulce mamă, - Bunul Dumnezeu\nfacă-ți fericită viața ta mereu\nanii tăi să fie binecuvîntați,\nfața ta voioasă, ochii tăi curați...\n\nDulce mama mea\nDumnezeu să-ți dea\nmulți ani fericiți\nîntre cei iubiți.\n\nTu mi-ai dat din leagăn laptele ceresc\nși-ai făcut pe Domnul dulce să-L iubesc,\nnu uit niciodată cu ce drag mi-ai spus\nsă mă rog cu lacrimi Domnului Isus.\n\nNu uit niciodată ce mult m-ai iubit\nnu-ți uit mîna caldă, chipul mult dorit,\nmamă, - cîte zile încă vei avea\nfie-ți fericite, - dulce mama mea!\n\nFericită fie toată urma ta\nfericit tot locul unde tu vei sta\nfericiți să-ți fie anii minunați,\nfața ta voioasă, ochii tăi curați...\n"
}