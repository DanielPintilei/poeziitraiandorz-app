{
"t" : "Noi sîntem ostașii",
"d" : "- după Iuda 1-3 -",
"s" : "Noi sîntem ostașii Credinții\nîn Tatăl Ceresc Dumnezeu\nprecum au ținut-o părinții\ntrăind al Scripturii credeu\n- Lucrînd și luptînd cu credință\ngrăbim viitorul frumos\ntrăind-o cu-ntreaga ființă\nslujim și vestim pe Hristos.\n\nNoi sîntem ostașii Nădejdii\nputernice-n Domnul Isus\nstatornici prin orice primejdii\nnălțăm Steagul Lui tot mai sus\n- Lucrînd și luptînd cu nădejde\ngrăbim viitorul frumos\nun gînd fericit ne-ntărește:\nslujim și slăvim pe Hristos!\n\nNoi sîntem ostașii Iubirii\naprinsă de Domnul Cel Sfînt\nsă ducem solia-nfrățirii\nla toți în Hristos pe pămînt\n- Lucrînd și luptînd cu iubire\ngrăbim viitorul frumos\nvestindu-L cu-o sfîntă trăire\nslujim și slăvim pe Hristos.\n\n"
}