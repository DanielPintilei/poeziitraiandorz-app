{
"t" : "Isuse, Tu-mi fii mîntuirea",
"d" : "",
"s" : "Isuse, Tu-mi fii mîntuirea\ncînd duhuri triste mă-nfășoară\ncînd valuri grele și primejdii\nînspăimîntate mă-mpresoară.\n\nNumai Tu, numai Tu - vin-și mă condu’\nScump Isuse, numai Tu\nnu mai vreau să-mi vină nimeni\nnumai Tu (bis) - Scump Isuse, numai Tu.\n\nIsuse, Tu-mi fii izbăvirea\nvieții mele-amenințate,\ncînd parcă n-am nici o scăpare\ndin fața fiarelor turbate.\n\nIsuse, Tu-mi fii liniștirea\nsărmanei inime din mine,\ncînd nu mai are nici o rază\nci numai rane și suspine.\n\nIsuse, Tu-mi fii răsplătirea\ncînd pentru nici o faptă bună\nnu-mi aflu decît vorbe grele\nși judecată și minciună.\n\nIsuse, Tu-mi fii fericirea\nîntreagă și pe veșnicie\ncînd nu mai vreau pe lumea asta\ns-o cer la nimeni decît Ție...\n"
}