{
"t" : "Slavă veșnică Ți-aducem",
"d" : "",
"s" : "Slavă veșnică Ți-aducem\nBunule Mîntuitor\nȚie-Ți vom cînta cu lacrimi\nde-adorare și de dor\nȚie pentru cîtă milă\nai avut-o pentru noi\ncînd ne-ai scos din întuneric\ndin osîndă și noroi...\n\nTe slăvim - Te iubim\nși-n veci o să-Ți mulțumim\nSalvator și Păstor și-Ajutor\nTe slăvim - Te iubim\nScump Mîntuitor.\n\nSlavă veșnică Ți-aducem\nși prin lacrimi și cîntări\nTu ai pentru noi Isuse\nnumai binecuvîntări\ncum să-Ți mulțumim noi Ție\npentru-atît cît ne-ai iubit\ncăci cu noi a Ta-ndurare\npare fără de sfîrșit?\n\nSlavă veșnică Isuse\nÎți vom datora smeriți\ncu cît vom fi mai cu Tine\nși vom fi mai fericiți\ncînd purtați din slavă-n slavă\nspre Nemărginirea Ta\nnoi cîntări cu noi cuvinte\ndin stări noi Îți vom cînta...\n"
}