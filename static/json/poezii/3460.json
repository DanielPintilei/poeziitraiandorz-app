{
"t" : "Mulțumire-nlăcrimată",
"d" : "",
"s" : "Mulțumire-nlăcrimată\nsînt dator să-Ți dau în veac\npentru cît mi-ai dat Isuse,\nmie, un copil sărac\ncă mi-ai dat cît nu-s în stare\nvecii toți a spune eu\nTu, Iubitul meu Cel Dulce,\nMama mea și Tatăl meu...\nEram Doamne fără nimeni\nca un pai luat de vînt\nîntre valuri, între flăcări\nși-ntre fiare, pe pămînt\n- și Te-ai îndurat de mine\nși din iad m-ai scos în Rai,\nși senin mi-ai pus în suflet\nși cîntări mi-ai pus în grai...\n\nMulțumiri înlăcrimate\nsînt dator să nalț mereu\nȚie Mama mea cea dulce\nȚie Dulce Tatăl meu\nȚie Prietenul Statornic,\nMire Unic și Frumos,\nȚie, Dragostea mea toată\nDomnul meu Isus Hristos...\n"
}