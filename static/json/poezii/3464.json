{
"t" : "Suflet frămîntat...",
"d" : "",
"s" : "Suflet frămîntat de gînduri\nce alergi și ce te zbați,\nce dorești să afli-n lume\n- și ce cați?\n\nCauți în lume bogăție,\nochii ți-s de ea robiți?\n- mulți o au, - dar cîți sînt oare\nfericiți?\n\nCauți în lumea asta slavă,\ncauți laude, - tumult, - \ncîți le au, - și nu vor oare\nși mai mult?\n\nDesfătări dorești în lume\nși paharul lor să-nghiți?\n- mulți le au, dar cîți sînt oare\nfericiți?\n\nPoți afla în lume totul\ntot ce vrei și ce cauți tu,\nfericire-adevărată\nînsă nu!\n\nDoar cînd pe Isus Îl cauți\nși pe El cînd L-ai găsit\ndoar atunci ești, - doar atunci ești\nfericit!...\n"
}