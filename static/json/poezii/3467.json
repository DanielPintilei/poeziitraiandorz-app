{
"t" : "Isuse Scump, căzut sînt jos",
"d" : "",
"s" : "Isuse Scump, căzut sînt jos\nîn trista-nlănțuire\na lutului neputincios\ndar, Domnul meu Isus Hristos\n- mi-e dor de mîntuire!\n\nȘi iată-mă, acum Te chem\ndin seară-n dimineață\nîmpins de-al Duhului îndemn\nÎți caut al îndrumării semn\n- arată-mi Sfînta-Ți Față!\n\nAdu-mi a mîntuirii zi\ncăci greul mă apasă,\no, Doamne, nu mai zăbovi\ncăci astfel nu mai pot trăi\n- doresc să vin acasă...\n\nPrimește-mă, - și voi scăpa\nde chin și de-apăsare\ntoți cei ce sînt în Casa Ta\nsînt fericiți și au în ea\nbelșug de îndurare.\n\nO, Doamne, Dumnezeul meu\nai milă și de mine,\nmă spală de păcatul greu\nși-ajută-mă să fiu și eu\nun fiu primit de Tine.\n"
}