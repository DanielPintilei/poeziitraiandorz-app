{
"t" : "Ce bine e și ce frumos",
"d" : "",
"s" : "Ce bine e și ce frumos\ncu frații împreună\nsă dăm mărire lui Hristos\ncînd harul Lui ne-adună.\n\nLa El sînt binecuvîntări\ncu frații-n bucurie\n- în rugăciune și-n cîntări\nai sta pe veșnicie.\nO, Doamne, fă ca toți mereu\nsă fim în toate una\ncum Tatăl nostru Dumnezeu\nne vrea pe totdeauna.\n\nIubirea Ta fierbinte-n noi\no fă mereu să ardă,\ndin turma Ta de sfinte oi\nnimic să nu se piardă.\n\nAjută-ne să Te iubim\ncu-o dragoste fierbinte\nși după Tine să-ndrăznim\nnainte, - tot nainte.\n\nCa la sfîrșit, biruitori\ncu toții-n veșnicie\nnedespărțiți - nemuritori\nsă-Ți dăm mărire Ție.\n"
}