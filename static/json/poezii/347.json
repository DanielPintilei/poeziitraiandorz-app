{
"t" : "Te-am așteptat",
"d" : "- după Ioan 4, 40 -",
"s" : "Te-am așteptat cu-ndurerare\natîta timp să-ntorci căit\nspălînd cu lacrimi de-mpăcare\npăcatul ce te-a despărțit.\n\nDar n-ai voit să-ntorci cît încă\nîn calea ta priveam din prag\nși cît iubirea noastră-adîncă\nte-ar fi primit cu-ntîiul drag.\n\nAzi cînd pe rînd se sting și-acele\ndureri ce ne-ai pricinuit\ndoar mila stării tale rele\nne va durea necontenit.\n\nVeni-vor zile-ndurerate\ncînd toate-ai să le plîngi cu-amar\ncînd lacrimile lumii toate\nle-ai da să poți întoarce iar.\n\n- Dar dragostea prea greu rănită\nși legămîntul prea călcat\nca floarea prea adînc zdrobită\nîn veci n-o-nvii cînd s-a uscat!\n\n"
}