{
"t" : "Cu toată dragostea Isus",
"d" : "",
"s" : "Cu toată dragostea Isus,\neu Îți ascult Cuvîntul\ndin clipa cînd întîi am pus\ncu Tine legămîntul.\n\nAjută-mi Domnul meu\nca să Te-ascult mereu\nși fericit să-l împlinesc\nsă vezi că Te iubesc.\n\nCu toată dragostea ascult\nacuma doar la Tine\nsă ardă-n dorul Tău mai mult\ntot sufletul din mine.\n\nCu toată dragostea-Ți urmez\nIsuse, numai Ție,\ncăci doar de Tine însetez\nde Apa cea mai Vie.\n\nCu toată dragostea vorbesc\nIsuse doar de Tine\nde dorul Tău se umezesc\na ochilor lumine.\n\nCu toată dragostea doresc\nsă vii Isuse iară\ncăci doar pe Tine Te iubesc\nTu ești a mea Comoară...\n"
}