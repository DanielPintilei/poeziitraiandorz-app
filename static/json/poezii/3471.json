{
"t" : "Isuse, cînd veni-vei iară",
"d" : "",
"s" : "Isuse, cînd veni-vei iară\nsă-i iei la Cer pe toți ai Tăi,\no, cine va mai plînge oare\ncă l-au lovit cîndva cei răi?\n\nCînd lunga noapte-a încercării\nde pe pămînt se va sfîrșit\no, cine va mai plînge oare\ncă pentru Tine-a suferit?\n\nCînd lacrimile Tu vei șterge\ndin ochii noștri-ai tuturor,\no, cui îi va părea rău oare\nc-a plîns de chinuri sau de dor?\n\nCînd fericiți vom fi cu Tine\nIsuse Scump, Acolo Sus,\no, cine-și va aduce-aminte\nde-acest amar în lume dus?\n\nAjută-ne ca lîngă Tine\nsă plîngem azi Isus Iubit,\ncăci lîngă Tine pe vecie\nvom mulțumi - c-am suferit!\n"
}