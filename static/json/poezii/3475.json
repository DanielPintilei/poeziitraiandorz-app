{
"t" : "Doritul meu Mîntuitor",
"d" : "",
"s" : "Doritul meu Mîntuitor\neu vin în slujba Ta cu dor\nși pun cerescul legămînt\nsă Te urmez pîn-la mormînt\nvreau să-Ți predau viața mea\nsă fii Tu Singur Domn în ea\nsă fiu al Tău deplin-deplin,\n- ajută-mi Scump Isus,\n- Amin!\n\nO, fă Iubit Mîntuitor\nsă am un tot mai mare dor\nde-a Te sluji și de-a lupta\ntot mai frumos spre slava Ta\nchiar dac-ar fi să știu că mor,\nsă trec prin toate-nvingător\nsă fiu al Tău deplin-deplin,\n- ajută-mi Scump Isus,\n- Amin!\n\nFă să-mi iubesc pe frații mei\nsă fiu nedespărțit de ei,\nfă să trăiesc pîn-la mormînt,\ncurat Cuvîntul Tău Cel Sfînt,\nfă hotărît să-mi pot ținea\ncurată-n veci credința mea\nsă fiu al Tău deplin-deplin,\n- ajută-mi Scump Isus,\n- Amin!\n"
}