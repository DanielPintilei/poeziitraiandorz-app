{
"t" : "Isuse, rugăciunea noastră cu lacrimi",
"d" : "",
"s" : "Isuse, rugăciunea noastră\ncu lacrimi o-nălțăm spre Tine,\napleacă-Ți Inima și-ascultă\na noastre îndelungi suspine\nși-apleacă-Ți Mîna Ta și lasă\nca îndurarea Ta să vină\nîn ajutorul nostru Doamne,\ncînd calea-i de primejdii plină.\n\nIsuse Doamne, întărește\nrăbdarea noastră încercată\nacum cînd peste noi vin valuri\nmai crîncene ca niciodată\nnu ne lăsa-necați de ele\nnici nu lăsa să ne-ngrozească\nridică-Te și poruncește\nfurtuna să se liniștească.\n\nIsuse,-n Sfînta Ta Lucrare\nprivește cîte duhuri rele\nînșală, tulbură, dezbină\nși-aduc atîta rău cu ele\nzdrobește-le puterea Doamne\nși-alungă-le cu-a Ta furtună\nca-n frații noștri iar să cînte\nîntîia dragoste-mpreună...\n"
}