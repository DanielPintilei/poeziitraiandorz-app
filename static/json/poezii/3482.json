{
"t" : "Plîngeți ochi și lăcrimați",
"d" : "",
"s" : "Plîngeți ochi și lăcrimați\ncă voi sînteți vinovați\nplîngeți ochi cu lacrimi grele\npentru greșurile mele.\n\nCăci pe voi într-o clipită\nv-a învins orice ispită\ndar dacă vegheați mai bine\nea n-ar fi pătruns în mine.\n\nPlîngeți ochi lacrimi amare\npentru orice întristare\ncare-o faceți cui îl doare\no privire mustrătoare.\n\nPlîngeți ochi pentru oricine\npiere pe cărări străine\nși n-ascultă de chemare\nsă nu meargă la pierzare.\n\nPlîngeți pentru lumea toată\ncare piere lepădată\ncînd Hristos e lîngă ea\ntot chemînd-o și nu vrea.\n\nPlîngeți ochii mei mereu\nrugători spre Dumnezeu\npentru buni și pentru răi\ncăci toți sînt copiii Săi.\n"
}