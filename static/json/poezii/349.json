{
"t" : "Mă leg",
"d" : "- după Psalm 55, 12-14 -",
"s" : "Mă leg cu legămînt cumplit\nsă nu mai fac cum am făcut\nsă nu mai tac ce-i de vorbit\nsă nu vorbesc ce-i de tăcut.\nSă nu mai cruț ce-i de lovit\nsă nu lovesc ce-i de cruțat\nsă nu mai leapăd ce-i sfințit\nsă nu sfințesc ce-i lepădat.\nSă nu mai fiu nici lăsător\nnici blînd cu nici un duh străin\nc-acestea numai spre omor\nși prăpăd și ruină vin...\nÎn părtășie bun venit\ngrăbit la nimeni să nu spun\npe nimeni mîinile grăbit\nnici inima să n-o mai pun.\nNăpîrci la sîn să nu mai strîng\nnici taina s-o mai spun ușor\nam plîns de-ajuns - să nu mai plîng\niubiți uciși de-otrava lor.\n... Căci nu un hoț ne-a jefuit,\nnu ne-a străpuns un braț păgîn\nși nu vrăjmașii ne-au zdrobit\nci frați vicleni crescuți la sîn!\n"
}