{
"t" : "Cînd Chip Tu vei lua",
"d" : "",
"s" : "Cînd Chip Tu vei lua în noi\nmereu mai strălucit Isuse\nprin slava Cerului de-Apoi\ncînta-Ți-vom laude nespuse.\nCăci din belșug vom fi ajuns\ns-avem lumină și putere\nca și-n tăcere și-n răspuns\ns-avem senin și mîngîiere.\n\nAtunci și-n lacrimi și-n cîntări\nvom fi statornic o simțire\nși toate ale noastre stări\nvor fi-nfrînare și sfințire.\n\nIubirea pentru frați mereu\nva fi căldură și blîndețe\niar dragostea de Dumnezeu\nva străluci în mii de fețe.\n\nAtuncea harul revărsat\nse va preface-n sfîntă roadă\nîntregul gînd va fi curat\nși toți în Tine-au să ne vadă.\n\nCînd Duhul Sfînt trimes de Sus\nva arde-n noi pe orice cale\nde-atunci nainte-n veci Isus\nvom fi părtași ai Firii Tale.\n"
}