{
"t" : "O, dacă ne-ai lungit atît",
"d" : "",
"s" : "O, dacă ne-ai lungit atît\ndurata vieții noastre-n lume\ne să trăim așa încît\nsă fim lumini pentru-al Tău Nume.\n\nȘi dacă ne-ai lărgit sub pași\ncărarea liberă și-aleasă\ne ca să-Ți fim mai buni ostași\nc-o luptă pururi mai frumoasă.\n\nȘi dacă ne-ai făcut mai blînd\nurcușul crucii după Tine\ne ca să-Ți arătăm umblînd\ncă Te-nțelegem tot mai bine.\n\nȘi dacă ne îndemni mai des\nla rugăciune și-nfrînare\ne ca s-ajungem un cules\nînvrednicit de-un rod mai mare.\n\nO, dacă ne-ncetat am fi\nîn stare naltă și divină\ncu cîtă liniște-am privi\nspre tot ce-i rînduit să vină!\n"
}