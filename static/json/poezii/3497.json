{
"t" : "Nimica nu-i mai scurt",
"d" : "",
"s" : "Nimica nu-i mai scurt ca viața\ndar nici mai lung nimic ca ea\npoți ori s-o pierzi, ori să ți-o mîntui\ndepinde de voința ta.\n\nNimic mai trecător ca viața\ndar nici mai veșnic decît ea\npoți s-o trăiești în har sau flăcări\ndepinde de voința ta.\n\nNimic nu-i mai amar ca viața\ndar nici mai dulce decît ea\npoți face-n ea ori rău ori bine\ndepinde de voința ta.\n\nNimic mai mărginit ca viața\ndar nici nemărginit ca ea\npoți fi mișel ori poți fi vrednic\ndepinde de voința ta.\n\nNimic nu-i mai înalt ca viața\ndar nici mai josnic decît ea\npoți fi ori înger ori un demon\ndepinde de voința ta.\n\nDar de la clipa morții tale\nși pînă-n veci de veci vei sta\nori cu Hristos ori cu Mamona\ndepinde de voința ta!\n"
}