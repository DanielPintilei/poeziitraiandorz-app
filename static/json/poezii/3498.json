{
"t" : "La cei ce ne urmează",
"d" : "",
"s" : "La cei ce ne urmează\nurăm un drum curat\nmai plin de rod ogorul\npe care l-am lăsat.\n\nMai din belșug lumina\nurcușului spre har\nmai fericit culesul\nstrăbunului hotar.\nMai largă bunătatea\niubirii ce-o-mpărțesc\nmai limpede cuvîntul\nși zborul mai ceresc.\n\nMai așezat zidită\nîncrederea-n Hristos\nmai coaptă-nțelepciunea\nși chipul mai voios.\n\nCe-a fost în noi vreodată\nmai sfînt și mai rodit\nde peste noi să-ntoarcă\nspre dînșii însutit.\n\nIar Steagul și Solia\nde noi lăsate lor\ndin fii în fii mai vrednici\ns-ajungă-n Viitor.\n"
}