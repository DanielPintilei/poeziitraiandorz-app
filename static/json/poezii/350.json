{
"t" : "Mărturisesc",
"d" : "- după Psalm 32, 5 -",
"s" : "Mărturisesc Stăpînului Temut\nși fraților, cu sufletul zdrobit\ntot ce-ar fi trebuit, și n-am făcut\ntot ce-am făcut și n-ar fi trebuit.\nMărturisesc că n-am fost veghetor\natunci cînd cel străin se strecura\ncu glas viclean și chip înșelător\nsă poată mai din frunte dezbina.\nMărturisesc c-am fost atît de mult\nspre vorbele frumoase aplecat\nc-am stat să cred în tot ce-am stat s-ascult\nde-aceea mulți vicleni m-au înșelat.\nMărturisesc că n-am fost credincios\nîn lucrul sfînt, cît ar fi trebuit,\nde-aceea am adus prea mic folos\ndobînzii Cauzei cărei am slujit.\nMărturisesc că n-am grijit s-ascult\nîntocmai de porunca lui Hristos\nori mai puțin făcut-am, ori mai mult\n- și iată rodul trist și dureros.\nMărturisesc, mă leg și vă promit\nde azi, de-aici din flăcări, pînă mor\nsă nu mai fac nimic din ce-i oprit\nsă nu mai las nimic din ce-s dator.\n"
}