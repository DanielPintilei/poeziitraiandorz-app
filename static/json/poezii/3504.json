{
"t" : "Nu fugi de adevărul",
"d" : "",
"s" : "Nu fugi de adevărul\nce trezește-amenințînd\nel te-ntoarce dinspre iadul\nunde poți să arzi curînd.\n\nNu lupta cu adevărul\nce te smulge din păcat\nel e singurul ce-ți caută\nbinele cu-adevărat.\n\nNu te rupe de-adevărul\nce te mustră cînd faci rău\nel e-n lume cel mai mare\nbinefăcător al tău.\n\nNu te-ascunde de-adevărul\nce te-ndreaptă iubitor\nel e-acela ce-ți arată\ndrumul cel mîntuitor.\n\nNu răstălmăci-adevărul\nsă-l înfățișezi cum nu-i\nel nu-și cruță-n veci vrăjmașii\nteme-te de-osînda lui.\n\nCi iubește adevărul\nchiar mai mult ca viața ta\nfericit pe veșnicie\nn-ai să fii decît așa.\n"
}