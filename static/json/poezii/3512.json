{
"t" : "O, frații mei vi-i greu",
"d" : "",
"s" : "O, frații mei vi-i greu urcînd\nadesea suspinați pe drum\ndar sus credința, în curînd\nveți fi uitat c-ați plîns pe drum\ncînd cu întregul suflet plin\nde bucurie veți cînta\nîntr-un nemaisfîrșit senin\nveți fi uitat c-ați plîns cîndva.\n\nCînd ale voastre cruci, smeriți\nle veți lăsa lîngă Isus\ndin Mîna Lui o să primiți\ncununa Slavei fără-apus\niar ochii voștri plînși și grei\nvedea-vor Fața lui Hristos\nîntreagă lacrima din ei\nva șterge-o Mîna Lui, duios.\n\nȘi fața plină de ocări\nrăbdate pentru El trăind\nprimi-va-n veșnice cîntări\nsărutul Slavei strălucind\niar fruntea cînd vă va purta\npodoaba Numelui Său Sfînt\no, cine va gîndi cîndva\nc-a plîns o clipă pe pămînt?\n"
}