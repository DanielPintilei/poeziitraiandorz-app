{
"t" : "Suflet al meu",
"d" : "",
"s" : "Suflet al meu cît de străin\nai fost cîndva de trupul meu\ncînd peste el era senin\nera de tine cel mai greu\nce pentru el era plăcut\nîți era ție-atît de-amar\nel ne-ncetat flămînd de lut\ntu pururea-nsetat de har.\n\nTu ne-ncetat întors spre Cer\nel ne-ncetat înspre pămînt\ntu suspinînd în lanț și-n fier\nel în păcat cu rîs și cînt.\n\nAtîta drum am mers așa\ncu unu-n sus și altu-n jos\ncu unul rob la lumea rea\ncu altul fiu al lui Hristos.\nDar slavă Celui ce-a adus\no zi în care am ajuns\nun singur umblet cu Isus\nși-n ce-s văzut și-n ce-s ascuns.\n\nSuflet al meu, ce fericit\nduci trupul azi după Hristos\ncînd cu un eu deplin unit\ncaut să-L slujesc armonios\nsuflet al meu, zbori mai cu zel\nnălțîndu-ți trupul mai supus\npîn-va fi ars de tot în el\nacel puțin ce nu-i de Sus.\n"
}