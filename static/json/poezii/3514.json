{
"t" : "Păcat e tot ce duci",
"d" : "",
"s" : "Păcat e tot ce duci prea greu\nși prea-n zadar și prea gemînd\ncînd zborul larg spre Dumnezeu\nte-ar vrea așa de-aprins luptînd\npăcat e tot ce arzi din vis\ndin piept, din timp și din priviri\npe-un drum străin de Paradis\nși de seninele trăiri.\n\nPăcat e tot ce-ascunzi sub gînd\nsau sub cuvînt, sau sub condei\nce nu-i păcat înalți cîntînd\ncurat cînd dai, curat cînd iei.\nPăcat e tot ce nu-i frumos\nce nu-i senin și nu-i curat\nce nu-i făcut pentru Hristos\npăcat e tot, păcat, păcat.\n\nPăcat e tot ce nu-i supus\nlui Dumnezeu cu gînd voios\npăcat e tot ce nu-i adus\ndin rădăcina lui Hristos\npăcat e tot ce-i greu și-amar\ndar dintre toate cel mai greu\ne rîsul aruncat spre har\nși pumnu-ntors spre Dumnezeu...\n"
}