{
"t" : "Cu ce gînd cați",
"d" : "",
"s" : "Cu ce gînd cați\nspre ce țintești\nspre ce te-abați\n- acela ești!\n\nCu ce gînd cînți\nspre slava cui?\nce dor frămînți\ne sfînt sau nu-i?\n\nCu ce gînd vii\nspre cei curați,\ncu ce gînd scrii\nce slavă cați?\n\nCu ce gînd taci\nce nu răspunzi,\ncu ce gînd faci\nce vrei s-ascunzi?\n\nCu ce gînd spui\nCuvîntul Sfînt,\nfolosul cui\ncauți pe pămînt?\n\nCe gînd, ce gînd\nîn tine ai\ncînd cauți și cînd\nte duci ori stai?\n\nCăci gîndul tău\ne viața ta,\ne bun sau rău -\n- ești tu așa!\n"
}