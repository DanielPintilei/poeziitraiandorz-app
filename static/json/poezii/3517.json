{
"t" : "Sînt gata să-Ți urmez",
"d" : "",
"s" : "Sînt gata să-Ți urmez Isuse\nsînt gata, să mă chemi și-acum\nnimic n-am ce să mă mai țină\nsau să mă-mpiedice pe drum.\n\nTot ce-am iubit trimit nainte\ntot ce-am urît trimit napoi\nlîngă răscrucea mai fierbinte\nstăm astăzi numai amîndoi.\n\nNimic n-am să mai iau din lume\nafară doar de-un bun rămas\nnimic nu vreau din tot ce-mbie\nnimic nu plîng din tot ce las.\n\nAzi în sfîrșit răsuflu slobod\npot dezlegat să Te urmez\nsînt gata să-Ți primesc alături\norice pahar și-orice botez.\n\nFii binecuvîntat - grăiește\ncuvîntul ce-l voiești, și vin\nun singur dor mă-nsuflețește:\nsă-Ți fiu nedespărțit - Amin!\n"
}