{
"t" : "Am fost în multe locuri",
"d" : "",
"s" : "Am fost în multe locuri dragi\nși mulți mi-au zis: aici ți-e bine,\n- dar n-am răspuns ci Te-am urmat\ncăci nicăieri nu-i ca la Tine.\n\nAm auzit cuvinte mari\nși mulți mi-au zis: ce scumpe-s, ia-le,\ndar am tăcut și le-am lăsat\nnu-s altele ca ale Tale.\n\nAm ascultat cîntări de-argint\nși mulți mi-au zis: sînt raiul, iată\ndar n-am gustat, o cum să pot\ncînd le-am simțit pe-a Tale-odată!\n\nAm cunoscut mulți mari și-aleși\nși mi s-a zis: i-ai prieteni ție\ndar n-am putut ci iar m-am dus\nla frații mei de pribegie.\n\nMi se-mbiau lumești cununi\nși mulți mi-au zis: sînt strălucite\ndar nu le-am vrut, nu semănau\ncu-a Ta cunună, Preaiubite!\n\nSă-mi spună toți, nu vreau Isus\nnimic din tot ce-mi iese-n cale\nnimic nu mi-e mai scump, nimic\nca-mpărtășirea soartei Tale!\n"
}