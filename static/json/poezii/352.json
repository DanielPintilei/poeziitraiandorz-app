{
"t" : "Cine-și va alege frate",
"d" : "- după 1 Cor. 5, 11 -",
"s" : "Cine-și va alege frate\npe oricine și oricum\nși va crede tot ce-i spune\nun necunoscut pe drum.\nCine va primi în casă\nși în inimă pe-acel\nce se laudă și plînge\nși se face-n fel și fel.\nCine-și pune cu grăbire\nmîini de frate și de soț\npeste-un nime bun de gură,\n- își dă inima la hoț!\nSă-nțeleagă de voiește\npînă nu e prea tîrziu,\npînă nu-i rămîn din casă\nși din suflet un pustiu.\nIar de nu vrea să-nțeleagă\nși să-nvețe tot nu vrea,\n- merită să-i ardă casa\nși să-i fure tot din ea!\n"
}