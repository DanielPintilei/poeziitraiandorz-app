{
"t" : "Din cîte lucruri",
"d" : "",
"s" : "Din cîte lucruri mi-am dorit\ncîndva în zilele-mi senine\npe toate mi le-ai împlinit\nIsus, cînd Te-am aflat pe Tine.\n\nDin cîte griji m-au frămîntat\nîn vremile de lipsuri pline\nde toate m-ai despovărat\nIsus, cînd Te-am aflat pe Tine.\n\nDe cîte temeri tremuram\nîn anii mei de stări haine\nIsus, nici una nu mai am\nde cînd m-am alipit de Tine.\n\nDin cîte bucurii mi-am vrut\nmai strălucite și divine\nIsus, pe toate le-a-ntrecut\naceea de-a răbda cu Tine.\n\nDin cîte doruri dragi mai țin\nsă-mi împlinesc cît mai depline\ncel mai curat și mai divin\ne să m-ascund mai mult în Tine.\n\nIar tot ce-aștept mai strălucit\nîn viața veșnică ce vine\ne clipa cînd desăvîrșit\npe veci mă voi cuprinde-n Tine!\n"
}