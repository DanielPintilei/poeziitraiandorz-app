{
"t" : "O, treci adînc...",
"d" : "",
"s" : "O, treci adînc atunci Isuse\npeste-al meu gînd cînd ca o mare\nnu-și află-odihna lui și nu se\nalină multa-i frămîntare\no, treci ușor atunci și-mi lasă\npe valuri liniștea adîncă\numplîndu-mi inima fricoasă\nce tremură și plînge încă...\n\nO, treci adînc atunci Isuse\npeste-al meu gînd cînd ca grădina\nașteaptă cu dorinți nespuse\nsă-i reîmprospătezi lumina\no, treci ușor atunci și-mi lasă\npe toată-ntinderea uscată\nîntăritoare și mănoasă\nrăcoarea-Ți binecuvîntată.\n\nO, treci adînc atunci Isuse\npeste-al meu dor cînd, ca o floare,\nîși strînge zările aduse\nspre Fața Ta alinătoare\no, treci ușor atunci și-mi lasă\nspre-a rugăciunii tremurare\nca o întoarcere acasă\ncea mai dorită-mbrățișare.\n"
}