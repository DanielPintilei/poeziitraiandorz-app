{
"t" : "N-aș vrea decît",
"d" : "",
"s" : "N-aș vrea decît cînd vine seara\nsă-mi fi sfîrșit ce-aveam să fac\nsă-mi pot lăsa-mpăcat povara\ncînd aripile-o să-mi desfac.\n\nN-aș vrea decît cînd Îți voi cere\nun loc de-odihnă obosit\nsă mă primești cum cu plăcere\nprimești un oaspe mult dorit.\n\nN-aș vrea decît cînd la picioare\nÎți voi aduce harfa mea\nsă-mi fi sfîrșit a Ta cîntare\ncum Tu ai vrut s-o cînt cu ea.\n\nN-aș vrea decît cînd, la-nviere\nmă vei chema de unde-aștept\nsă mă cuprinzi ca pe-o tăcere\nde dup-un cîntec înțelept.\n"
}