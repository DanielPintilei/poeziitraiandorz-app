{
"t" : "Oriunde-aș asculta",
"d" : "",
"s" : "Oriunde-aș asculta, în lume,\ne-același strigăt dureros\nîn mii de lipsuri felurite\ne numai lipsa lui Hristos.\n\nOriunde aș privi în lume\nîn al ei zbucium văd mereu\naceeași sete nemaistinsă\na tuturor, de Dumnezeu.\n\nOriunde merg, aceleași lupte\ncu-același freamăt tumultos\nspre mii de forme-a fericirii\ne-același dor după Hristos.\n\nDin binefăcătorii lumii\ncei ce rămîn mai mari mereu\nsînt cei ce-i mîntuiesc pe oameni\nducîndu-li-L pe Dumnezeu.\n"
}