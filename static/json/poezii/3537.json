{
"t" : "Ce dragă mi-e viața",
"d" : "",
"s" : "Ce dragă mi-e viața\nIsuse-acum cînd pot\nîn lupta Ta frumoasă\nsă-i ard avîntul tot.\n\nCînd pot să-Ți dau curate\na inimii simțiri\nsă-mpărtășesc puternic\nînaltele-Ți trăiri.\n\nCînd dulcea Ta lumină\nmi-e limpede cleștar\ncînd zilele-mi sînt aur\nși lacrimile jar.\nCînd frații parcă-s îngeri\nbiserica un cer\ncînd nu știu de înfrîngeri\nde noapte sau de ger.\n\nCînd nu-i cu neputință\nnimic din tot ce vreai\ncînd totu-i numai cîntec\nși dragoste și rai...\n\nCe drag îmi e cu Tine\nsă merg și să rămîi\nce dulci sînt toate-toate\nîn dragostea dintîi...\n"
}