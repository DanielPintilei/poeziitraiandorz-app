{
"t" : "Nu-ți risipi din viață",
"d" : "",
"s" : "Nu-ți risipi din viață\nnici un minut măcar\nnu-ți da comoara scumpă\npe lucruri în zadar\nnu-ți pierde-al tinereții\ntimp scurt și fericit\nnu-ți arunca un aur\npe veci ne-nlocuit.\n\nNu-ți nimici-a iubirii\navînt înflăcărat\nnu-ți îngropa-n gunoaie\navutul cel curat\nnu-ți ruina puterea\nnu-ți da tot ce-ai mai bun\npăcatului și poftei\nși traiului nebun.\n\nCi dă-i vieții tale\ncel mai înalt folos\ndin anii tinereții\nurmează-L pe Hristos,\nprin El vei da vieții\npreț veșnic și-nmiit\nprin El vei fi-ntre oameni\nun om desăvîrșit.\n"
}