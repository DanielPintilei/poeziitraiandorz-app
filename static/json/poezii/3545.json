{
"t" : "O, știu că va veni o stare",
"d" : "",
"s" : "O, știu că va veni o stare\nîn care Numele-Ți voi spune\nîntr-o mai sfîntă-nfiorare\nca orice altă rugăciune\nși știu că va veni o vreme\ndin care Fața Ta Slăvită\nO voi privi făr-a mă teme\ncă mi-ar putea mai fi umbrită.\nȘi știu că va veni o dată\ndin care dragostea din mine\nse va putea ne-mpiedicată\nlipi desăvîrșit de Tine\nși știu că va veni o cale\npe care mintea-mi va pătrunde\ntot adevărul voii Tale\nce astăzi Taina mi-l ascunde...\n\nȘi știu că va veni o viață\nîn care pașii-mi cu uimire\nprintr-o Eternă Dimineață\nTe vor urma-n Desăvîrșire\nși știu că va veni o lume\nstatornică și-ncăpătoare\nîn care Singurul Tău Nume\nva fi slăvit din zare-n zare...\n"
}