{
"t" : "Nu voi dormi",
"d" : "",
"s" : "Nu voi dormi pe totdeauna\ncînd Mîna Ta va trece lin\nși-mi va acoperi pe-o noapte\nal ochilor trudit senin.\n\nNici nu mă voi preface-n umbră\nnemaiîntoarsă printre vii,\ncînd mă vei semăna pe-o noapte\nîn sînul liniștitei glii.\n\nNu mă voi nimici-n țărînă\ncînd voi fi pus pe-o vreme-n ea,\n- ci am s-aștept ca-n altă mamă\no altă naștere a mea.\n\nȘi-n clipa cînd cu glasul care\nm-ai zămislit cîndva, din nou\nmă vei chema din așteptare\n- voi fi-nviat de-al lui ecou.\n\nȘi-am să mă-nalț spre veșnicia\nce-am așteptat-o adormind\nînmărmurit de strălucirea\na tot ce voi vedea-nviind.\n\nȘi-n negrăita mea uimire\nla umbra harfei mele stînd\npierdut, - Îți voi șopti-n neștire\nIsuse, Numele plîngînd...\n"
}