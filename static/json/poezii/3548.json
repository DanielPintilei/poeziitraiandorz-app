{
"t" : "O, dacă-n alte mîini...",
"d" : "",
"s" : "O, dacă-n alte mîini, mai bine\nTe-ai folosi de harfa mea\nIsuse ia-mi-o și-o dă celui\nce Te-ar slăvi mai mult cu ea.\nȘi dac-al Tău Cuvînt, un altul\nL-ar ști mărturisi mai drept\nIsuse ia-mi-L și-L dă celui\nce L-ar vesti mai înțelept.\n\nȘi dacă-n alte mîini solia\nȚi-ar fi nălțată mai frumos\nIsuse ia-mi-o și-o dă celui\nmai harnic și mai credincios.\n\nȘi dacă sabia, un altul\nȚi-ar mînui-o mai viteaz\nIsuse ia-mi-o și-o dă celui\nmai vrednic să Ți-o poarte az.\n\nȘi dacă-n altă mînă steagul\nȚi-ar fi nălțat și mai aprins\nIsuse ia-mi-l și-l dă celui\nîn stare a-l purta ne-nvins.\n\nȘi dacă slujba mea un altul\nȚi-ar face-o mai desăvîrșit\nIsuse ia-mi-o și-o dă celui\nmai veghetor și mai smerit.\n\nCăci nu vreau decît Sfîntu-Ți Nume\nși Steagul mai strălucitor\n- cînd altul l-ar nălța mai vrednic\nIsuse, n-aștepta să mor.\n"
}