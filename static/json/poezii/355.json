{
"t" : "Deci, te-ai despărțit!",
"d" : "- după 1 Ioan 2, 19 -",
"s" : "Deci, te-ai despărțit de-acuma\nde Lucrare și de frați\nte-ai unit cu-acei potrivnici\nși ca ei vrăjmaș te-arați.\nLupți în contra-nvățăturii\nce-ai făgăduit s-o ții,\ncalci credința cărei veșnic\nte-ai legat ostaș să-i fii.\nStrici Cuvîntul Sfînt, ca astfel\nsă-ți acoperi fapta rea,\ncu-ndrăzneală cauți pe alții\nsă-i atragi pe calea ta.\nPlîngi și minți ca să te creadă\ncei încrezători curat,\nte-amăgești că rabzi prigoană\nși loviri nevinovat.\nCu vorbiri despre iubire\nși despre-Adevăr strecori\nfin, otrava rătăcirii\ncelor lesne crezători...\n\n- Cu știința faci aceasta\nși cu gînd nelegiuit\nsuflet dezbinat și trufaș\npe dreptate osîndit!\nDar vei da odată seama\npentru toate-aceste vini\nși lui Dumnezeu și celor\ncare-i tulburi și-i dezbini!\n\n"
}