{
"t" : "Cînd tot ce văd",
"d" : "",
"s" : "Cînd tot ce văd e-atît de viu\nși toate numai Tu le ții\ncînd totul este, este, este\n- Tu oare numai, să nu fii? !\n\nCînd tot ce simt e-atît de sfînt\nși în părinți, și-n frați și-n fii\nTu care ni le-ai dat pe toate\n- Tu oare numai, să nu fii? !\n\nCînd cerul și pămîntul sînt\nîn tot, frumseți și armonii\nTu Cel din care-s toate-acestea\n- Tu oare numai, să nu fii? !\n\nCînd bucuria Ta mi-e gînd\nși har al rugăciunii vii\nși-a-ntregilor virtuți preascumpe\n- Tu oare numai, să nu fii? !\n\nCînd tot ce văd, sau n-am văzut\na-formelor nespuse mii\ndin Tine-s - și se țin prin Tine\n- Tu oare numai, să nu fii? !\n\nCînd toate sînt din Mîna Ta\ncînd Tu le mori și Tu le-nvii\ncînd tot ce e, prin Tine este,\n- Tu oare numai, să nu fii? !\n"
}