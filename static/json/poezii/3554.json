{
"t" : "O, Tu Izvorul Bucuriei",
"d" : "",
"s" : "O, Tu Izvorul Bucuriei\ncîți ani mi-ai fost atît de-Ascuns\ncă orice-ajungeri pîn-la Tine\nmi se păreau de nepătruns.\n\nCîți ani am mers pe-amara cale\nhrănindu-mi istovitul dor\ncu cîte-un strop de mîngîiere\ndintr-un mai dulce viitor.\n\nIar azi ce-aproape ești de mine\nși cît de fericit de-aflat\ncă pe-orice căi pornind spre Tine\nTe-ajung oricînd îndestulat.\n\nDar cît m-aș adăpa din unda-Ți,\nmereu mai dulce-n orice rînd,\no beau, mă scald în ea și-mi pare\ncă nu-mi va fi de-ajuns nicicînd.\n\nCu cît dor mă gîndesc la Ziua\ndin care veșnic ai să-mi fii\nîn suflet sute de izvoare\nîn cîntec sute de-armonii.\n"
}