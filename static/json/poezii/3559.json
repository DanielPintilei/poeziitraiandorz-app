{
"t" : "Tu ne-ai promis Împărăția",
"d" : "",
"s" : "Tu ne-ai promis Împărăția\nCerească, Doamne, tuturor\ndar nu o dai decît acelor\nce cred și luptă pînă mor.\n\nTu ai promis izbînda-n lupta\ncu cel viclean și rău, oricui\ndar nu o dai decît acelui\nstatornic în credința lui.\n\nTu ai promis c-asculți pe-oricare\nîndreaptă rugăciuni spre Cer\ndar nu răspunzi decît acelor\nce-au gînd curat în tot ce-Ți cer.\n\nTu ai promis că ești de-a pururi\ncu toți ai Tăi în tot ce fac\ndar nu rămîi decît cu-aceia\nce vor trăi dup-al Tău plac.\n\nTu ai promis desăvîrșirea\noricui se străduie mereu\ndar nu o dai decît acelui\nce suie dealul cel mai greu.\n\nTu ai promis tot ajutorul\noricui în lupta vieții grea\ndar nu i-l dai decît acelui\nce luptă cît puterea sa.\n"
}