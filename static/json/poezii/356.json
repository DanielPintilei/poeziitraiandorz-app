{
"t" : "Sculați voi toți",
"d" : "- după 2 Cor. 6, 14 -",
"s" : "Sculați voi toți fiii Credinței\nde Adevărul Sfînt aprinși\nși datoria conștiinței\nsă vă-ntărească neînvinși!\n\nVă lepădați de necredință\ndescătușați către Hristos\nurîți cu-ntreaga-vă ființă\ntot ce-i nedemn și rușinos.\n\nDeplin crezînd, nălțați privirea\nși inima spre Dumnezeu\nîndepărtînd din voi pornirea\nde robi ce trag păcatul greu!\n\nDeschideți ochii viu, să vază\nși să urmeze ce-i frumos -\nși pînă viața nu-ncetează\nnu stați din lupta lui Hristos!\n\nNe-nvinși în numele Luminii\nluptați în Sfîntul Crucii Semn\nnu stați cît încă-n marea vinii\nmai piere-un singur om, nedemn.\n\n"
}