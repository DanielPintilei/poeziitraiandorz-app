{
"t" : "Dragostea cînd e curată",
"d" : "",
"s" : "Dragostea cînd e curată\nnu lipsește niciodată\nnu-s nici ziduri nici poveri\ns-o oprească nicăieri\ndragostea cînd e fierbinte\narde-n ochi și-arde-n cuvinte\narde-n lacrimi și-n cîntări\nslava fericitei stări.\n\nDragostea cînd e frumoasă\ne smerită și duioasă\ncredincioasă rămînînd\npîn-la moarte orișicînd\nDragostea cînd e deplină\ne tăcută și senină\nși-și dă anii minunați\npentru Cer și pentru frați.\n\nDragostea cînd este bună\npoartă jugul dimpreună\nduce pînă la sfîrșit\ncrucea lîngă Cel Iubit\nDragostea cînd e cerească\nface sufletul să crească\npîn-ajunge luminos\nuna-n umblet cu Hristos.\n\nDragostea cînd este-ntreagă\nde Hristos n-o mai dezleagă\nnici tăcere nici cuvînt\nnici viață nici mormînt.\n"
}