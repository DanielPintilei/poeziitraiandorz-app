{
"t" : "Ieși din Sodomă",
"d" : "",
"s" : "Ieși din Sodomă, fugi în munți\nlăsînd a scîrbei turmă\noricîte-ar trebui să-nfrunți\nnu-ți mai privi în urmă!\n\nIeși din cetate, sui voios\npe-a Golgotei cărare\na suferi lîngă Hristos\ne harul cel mai mare.\n\nIeși din grămadă, mergi curat\npe urmele sfințite\nfă tot ce-i drept și-adevărat\noricum ți-ar fi plătite.\n\nIeși din mulțimea ce stă jos\nmergi semănînd întruna\nnu odihni cît timp Hristos\nnu ți-a sfîrșit cununa.\n\nIeși din ispită, ieși din laț\ndin tot ce nu te lasă\ndupă Hristos și după frați\nmergi, pîn-ajungi acasă.\n\nIeși tu, căci dacă ieși voios\nmergînd pe-a Slavei cale,\nieși-vor și-alții ne-ndoios\ncinstind urmele tale.\n"
}