{
"t" : "Pînă nu-ți zidești căldura",
"d" : "",
"s" : "Pînă nu-ți zidești căldura\ninimii la temelii\nzidurile se dărîmă\nvetrele-ți rămîn pustii\npînă nu-ți îngrași cu lacrimi\nglia-n care-ai semănat\nne-ncolțită-ți stă sămînța\nîn pămînt nedezghețat.\n\nPînă nu-ți uzi cu sudoarea\nfrunții tale-orice răsad\nflorile uscate-ți pică\nroadele necoapte-ți cad\npînă nu-ți îngropi comoara\nce te ține mai legat\naripile-ți zac legate\nduhu-ți geme subjugat.\nPînă nu-ți jertfești ființa\npe al slujbei tale-altar\norice flacără se stinge\norice-avînt recade iar.\n- Frate, nu-ți cruța ființa\nci jertfește-o curajos\ndacă vrei să nalți puternic\ntemplu vrednic de Hristos!\n"
}