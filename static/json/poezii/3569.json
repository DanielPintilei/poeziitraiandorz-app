{
"t" : "Neliniștitul suflet",
"d" : "",
"s" : "Neliniștitul suflet\nneliniștiri culege,\ndin veșnicul lui zbucium\ncu zbuciumări s-alege\ncu cît mai mult i-e-ntinsul\nmai tare s-ar întinde\naprinsul dor de lume\ntot mai lumesc s-aprinde.\n\nUn chinuit e omul\nce-a chinui se luptă\nviața lui deșartă\ne-o goană ne-ntreruptă\nînstrăinat de Domnul\ni-s toate mai străine\nși rupt de Cel Statornic\nde cine s-ar mai ține?\n\nNefericit căuta-va\nnecredinciosu-ntruna\ncăutarea lui sfîrși-va\nîn jale totdeauna\nci numai Cel ce este\ni-ar da încredințarea\n- dar celui ce nu-L caută\ndeșartă-i e căutarea.\n"
}