{
"t" : "Pot să treacă mulți...",
"d" : "",
"s" : "Pot să treacă mulți pe-alături\nși nici seama să nu-Ți țină\npentru mine ești Isuse\nscumpa inimii lumină.\n\nPot Cuvîntul să Ți-L calce\ncîți vor vrea și nici să-i doară\npentru mine El rămîne\nscumpa inimii comoară.\n\nPot spre fiii Tăi să caute\nmulți cu silă și cu ură\neu privesc la ei cu toată\nscumpa inimii căldură.\n\nPot să-Ți lepede-a Ta Cruce\ncei nebuni dup-a lor vrere\npentru mine ea rămîne\nscumpa inimii putere.\n\nPot să-Ți calce-nvățătura\npot să-Ți lepede-al Tău Nume\npentru mine - ele-s veșnic\nbunul cel mai scump din lume.\n\nȘi cu cît fricoși le lasă\nmulți din cei aleși nainte\neu le-aș arde mai frumoasă\njertfa dăruirii sfinte.\n"
}