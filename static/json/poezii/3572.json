{
"t" : "O, cum simțim puternic",
"d" : "",
"s" : "O, cum simțim puternic focul\ncredinței sfinte-n orice loc\ndin veci trecînd din unii-n alții\n- dar Tu Isus ești primul foc.\n\nNădejdea, bunul scump al vieții\ndin unii-n alții-l moștenim\ndar numai Tu întîiași dată\nne-ai ajutat s-o dobîndim.\n\nDin unii se aprinde-n alții\nal dragostei fior, nestins,\ndar prima flacără sfințită\ndoar Tu Isuse ne-ai aprins.\n\nCuvîntul Tău cu drag ni-L spunem\ndin unii-n alții mai bogat\ndar Tu Isuse-ntîiași dată\nla cei dintîi din noi L-ai dat.\n\nAl rugăciunii har ni-l trecem\npărinți la fii și frați la frați\ndar cea dintîie rugăciune\nne-au spus-o Ochii-Ți minunați.\n\n- O, Tu Acel din care toate\nne-au izvorît și ni s-au dat\nde toată sfînta lor slujire\nîn veci fii binecuvîntat.\n"
}