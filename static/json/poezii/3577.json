{
"t" : "Nu poate omul mîndru",
"d" : "",
"s" : "Nu poate omul mîndru\nierta o nedreptate\nnici a primi mustrarea\n- smeritul însă poate.\n\nNu-și poate omul lacom\nlăsa porniri stricate\nnici pofte, nici ispite\n- dar înfrînatul poate.\nNu poate ne-nțeleptul\numbla pe căi curate\nnici a-și ținea cuvîntul\n- dar înțeleptul poate.\n\nNu poate-avea cel leneș\nsimțiri nevinovate\nnici frați, nici timp, nici milă\n- cel harnic însă poate.\n\nNu poate-un nestatornic\navea iubiri de frate\nnici lacrimi, nici răbdare\n- dar cel statornic poate.\n\nNu poți cînd n-ai iubire\nsă le-nțelegi pe toate\nsă taci, să ierți, s-acoperi\n- dar cînd iubești, se poate!\n"
}