{
"t" : "Eu merg luptînd nainte",
"d" : "- după 1 Tim. 6, 1 -",
"s" : "Eu merg luptînd nainte spre Ținta arătată,\ncu spada goală-n mînă, cu moartea pas de pas,\nși-n marea luptă sfîntă cu inima-ncleștată\nn-am timp să văd în urmă cu cîți am mai rămas.\n\nSimt frați luptînd alături, dar cîți sînt, mii ori sute\nori zeci, - mi-acum tot una: văd numai de vrăjmaș,\ncă și-n loviri pe față și-n vorbe prefăcute\nstrăinul duh e-același: viclean și ucigaș.\n\nEu voi lupta nainte, oricîți au să rămînă!\n- cum mi-am primit solia, așa vreau să mi-o-nchin\nchiar de-aș rămîne singur, să mor cu spada-n mînă\ndoresc s-ajung la Domnul și la ai mei senin!\n\n"
}