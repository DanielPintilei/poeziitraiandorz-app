{
"t" : "Tu n-ai știut",
"d" : "",
"s" : "Tu n-ai știut iubi zgîrcit\nci-ai dat cu neoprire\nde-aceea ești iubit, iubit\nc-o veșnică iubire.\n\nTu n-ai ținut ce-ai cîștigat\nascuns de cei ce-ndură\nde-aceea strîngi și strîngi bogat\nc-o veșnică măsură.\n\nTu n-ai putut tăcea să lași\npe cei mulți în pierzare\nde-aceea ai și ai urmași\nc-o veșnică-ascultare.\n\nTu n-ai știut jertfi puțin\nvăzînd ce mult se cere\nde-aceea au cîți vin și vin\no veșnică avere.\n\nTu n-ai putut rămîne Sus\nuitat de omenire\nde-aceea-Ți dăm și-Ți dăm Isus\no veșnică mărire!\n"
}