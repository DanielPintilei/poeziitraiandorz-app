{
"t" : "O, dragi frați și surori",
"d" : "",
"s" : "O, dragi frați și surori ce-L iubiți pe Hristos\nîntr-un duh și-ntr-un gînd credincios\nalergînd, ostenind și veghind - nu uitați\npentru El nu-n zadar alergați.\n\nOsteniți ne-ncetat pentru Domnul acum\npe-orice timp, orice loc și-orice drum\ncît veți fi ori trimiși ori chemați de-al Său har\npentru El n-alergați în zadar.\n\nSemănați ne-ncetat Strălucitu-I Cuvînt\nși pe nor și pe ger și pe vînt\nrăbdători, ne-nfricați și smeriți - nu uitați\npentru El nu-n zadar semănați.\n\nPrivegheați ne-ncetat rugători și-nfrînați\nCrucea Lui după El v-o purtați\ncăci umblînd și lucrînd chiar plîngînd cu amar\npentru El nu vegheați în zadar.\n\nAșteptați ne-ncetat iubitori pe Hristos\ncu un rod mai curat, mai frumos\ncăci Isus, tot ce-a spus, va-mplini, nu uitați\npentru El nu-n zadar așteptați.\n\nO, dragi frați și surori doar puțin mai avem\ns-alergăm, să lucrăm, să veghem\nnici un drum, nici un greu, nici un plîns, nici un dar\npentru El nu va fi în zadar!\n"
}