{
"t" : "Căutat-am cîndva...",
"d" : "",
"s" : "Căutat-am cîndva umbra dulce\na unei părintești iubiri\ndar ce curînd a dus-o noaptea\nși înnorarea - nicăieri.\n\nCăutat-am umbra tinereții\ncrezînd în ea cu-adevărat\ndar ce curînd a dus-o vîntul\nși urma cum i-a spulberat!\n\nCăutat-am umbra slavei lumii\nși-n a ei bunuri adăpost\nși-n prietenia ei un reazem\n- dar vai ce-amăgitoare-au fost!\n\nCăutat-am loc din umbră-n umbră\nmereu mințit, mereu sperînd\ndar gol m-am dus din orice parte\nși-amar am plîns de orice rînd.\n\nDar, Umbra Ta, Cel Preaputernic\ncînd am aflat-o fericit\nde cîtă arșită-ndelungă\ndespovărat m-am odihnit.\n\nO, Dulce Umbră dă-mi odihna\nacum, trecînd prin lumea rea\nși-apoi Te fă lumină dulce\nde Mîine-n veșnicia mea!\n"
}