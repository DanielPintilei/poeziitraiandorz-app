{
"t" : "Ca harul dragostei",
"d" : "",
"s" : "Ca harul dragostei dintîi\nnu-i mai de preț avere\ncăci tot ce dai și ce rămîi\nești cum Hristos te cere.\n\nAtunci lucrezi, atuncea poți\ncu brațe tari și bune\nsă porți povara pentru toți\nîn plîns și-n rugăciune.\n\nAtunci și har și timp și grai\nși zîmbet și lumină\natunci poți tot oricînd să dai\ncu cupa plină-plină.\n\nAtunci alergi cu drag și-ți pot\npicioarele voioase\nușor să poarte peste tot\nsemințele mănoase.\n\nAtunci iubești și arzi și plîngi\nputernic și fierbinte -\nîn tot ce-mparți și-n tot ce strîngi\ne jarul jertfei sfinte.\n\nNu-i har ca dragostea dintîi\nlungește-o pîn-la moarte\nmereu ce dai și ce rămîi\nsă fii din ea o parte...\n"
}