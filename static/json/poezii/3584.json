{
"t" : "Nu-i bătrîn nicicînd",
"d" : "",
"s" : "Nu-i bătrîn nicicînd acela\nce-are-un suflet credincios\ndragostea și lupta-l face\ntot mai tînăr în Hristos.\n\nOchii lui văd tot mai bine\nmersul lui e tot mai drept\ninima-i e tot mai tare\ngraiul tot mai înțelept.\n\nBrațele-i mai cu iubire\npoartă pe-alții fericit\nduhu-i mai cu-nflăcărare\nrugăciunii dăruit.\n\nÎn Hristos crescînd întruna\nmai bogat cu orice har\nviața lui e dăruire\nvorba lui mărgăritar.\n\nSlujba lui e-o tot mai sfîntă\ncinste Numelui Divin\ncalea lui e mîntuire\npentru cîți pe urma-i vina.\n\nPrintr-o dragoste fierbinte,\nun duh cald și-un mers frumos\nnu-i bătrîn ci-i veșnic tînăr\nun ostaș al lui Hristos.\n"
}