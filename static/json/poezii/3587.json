{
"t" : "Isuse, niciodată",
"d" : "",
"s" : "Isuse, niciodată\nnu-i nimeni să-mi mai ia\ncredința minunată\nce-ai pus-o-n viața mea\nadîncurile-mi toate\npurtînd al Tău Cuvînt\nse-ncheagă mai curate\nprin harul ei cel sfînt.\n\nSau ce-ar mai fi vreodată\ndin ochii mei să-mi ia\nlumina minunată\nce-o am din Fața Ta?\nPe-ntinderi necuprinse\nsimțirile-mi desprind\na Tale brațe-ntinse\niubirea mea dorind.\n\nȘi ce-ar mai fi vreodată\ndin inimă să-mi ia\ncîntarea-Ți minunată\ndin care-i plină ea?\nNălțimile senine\npe veci m-au înfrățit\nnici viu, nici mort de Tine\nsă nu fiu despărțit.\n"
}