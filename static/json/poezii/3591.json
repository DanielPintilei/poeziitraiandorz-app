{
"t" : "În cea mai minunată",
"d" : "",
"s" : "În cea mai minunată limbă\ncare-ai lăsat-o pe pămînt\nam vrut să-Ți preamărim Isuse\nIubitul Nume Veșnic Sfînt.\n\nIubirea noastră-ndatorată\nși gîndul recunoscător\nam vrut să Ți-o aducem toată\ncu cel mai sfînt și nalt fior.\n\nDin cea mai cald simțită pace\na celei mai curate stări\nam vrut să-Ți înălțăm frumsețea\nnemaigrăitelor cîntări.\n\nCu-atîta dragoste trudit-am\nsă le gîndim cît mai curat\nsă le nălțăm cît mai aprinse\nca să le placi cu-adevărat.\n\nNu le privi nevrednicia\nci cît de mult ne-am ostenit\nsă Ți le dăm cît mai frumoase\nși mai cu suflet fericit.\n\nDe-am fi știut mai dulce-o limbă\nși-o armonie mai presus\nși-o stare mai plăcută Ție\n- Isus, așa Ți le-am fi-adus!\n"
}