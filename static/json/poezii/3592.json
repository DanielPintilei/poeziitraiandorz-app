{
"t" : "Pot trăi și făr-de casă",
"d" : "",
"s" : "Pot trăi și făr-de casă, făr-de-avere, făr-de tot\nnumai fără de Iubire și făr-de-Adevăr nu pot.\n\nPot răbda făr-de cîrtire orice chin și orice dor\ndar nu pot făr-de nădejde nici la greu, nici la ușor.\n\nPot vorbi cu glas de înger și cum n-ar fi mai frumos\ndar n-aduc făr-de trăire nici un rod pentru Hristos.\n\nPot să-nving și făr-de arme, iubind, orice inamic\ndar nu pot fără credință birui nimic, nimic.\n\nPot cînta din harfă de-aur cîntec cum pe lume nu-i\ndar nu pot fără de lacrimi stoarce lacrimi nimănui.\n\nPot s-ajung prin multe-n lume înălțimi de-o clipă, seci,\ndar în Cer, fără Iubire n-am s-ajung în veci de veci!\n"
}