{
"t" : "O, n-auzi cum îți geme?",
"d" : "",
"s" : "O, n-auzi cum îți geme-n suflet\nmustrarea drumului greșit\nașa cum geme greu pămîntul\nsub mortul cel nemîntuit?\n\nO, n-auzi ce te-nvață valul,\nnălțarea și căderea lui,\ncum n-a cruțat nenorocirea\nnicicînd trufia nimănui?\nO, n-auzi ce-ți șoptește frunza\ncînd o privești cum cade iar,\ncum e de-aproape de cel mîndru\nal prăbușirii ceas amar?\n\nO, n-auzi cum îți plînge clipa\ncare-o trimiți fără folos,\nce-ai să răspunzi cîndva-ntrebării\najuns în fața lui Hristos?\n\nO, n-auzi tu chemînd belșugul\natîtor bunătăți mereu\ncum ai să mori cînd taci la toate\nchemările lui Dumnezeu?\n"
}