{
"t" : "Din străfundul veșniciei",
"d" : "",
"s" : "Din străfundul veșniciei\nai făcut atîta drum\ncătre-o altă veșnicie\najungînd aici, acum.\n\nIată, timpul tău e-acesta\nazi e-al clipei tale rînd,\npoți ori binecuvîntarea\nori blestem s-alegi, trecînd.\n\nAi ajuns acum în fața\nunui ceas de-un unic preț\npoți s-alegi ori drumul Morții\nori al Veșnicei Vieți.\n\nPoți urma ori calea sfîntă\nprin lumină spre Hristos\nori șuvoiul stricăciunii\nspre adîncul fioros.\n\nViitorul e nesigur\nmîine este-al nimănui\nazi e-al tău, o numai astăzi\n- cum te hotărăști - și cui?\n\nDin străfundul veșniciei\nai făcut atîta drum\n- către care veșnicie\nîți alegi să mergi de-acum?\n"
}