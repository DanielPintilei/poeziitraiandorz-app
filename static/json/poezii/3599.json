{
"t" : "Cum să poți hrăni pe alții?",
"d" : "",
"s" : "Cum să poți hrăni pe alții\ncînd tu însuți ești flămînd\ncăci în duh și-n rugăciune\nn-ai mai fost de nu știu cînd?\n\nCum să poți să-mbraci pe alții\ncînd ești gol și ești sărac\ncăci în leneviri și-n patimi\ntoate simțurile-ți zac?\n\nCum să poți trezi credința\ncînd tu dormi nepăsător\ncum să-nvii virtuți în alții\ncînd în tine toate mor?\n\nCum să mîntuiești pe alții\ncînd tu însuți zaci pierdut?\n- o, decît așa mai bine\nnici să nu te fi născut!\n\nScoală, nu mai sta, privește\nde la tine-n sus și-n jos\nn-aștepta să te trezească\nJudecata lui Hristos!\n\nȘi-ți adu plîngînd aminte\ncum erai și ce-ai rămas\nnu-ți întîrzia trezirea\npînă-n tristul morții ceas!\n"
}