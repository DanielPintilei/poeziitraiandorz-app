{
"t" : "Suflet chinuit de patimi",
"d" : "",
"s" : "Suflet chinuit de patimi\nce plîngi fără mîngîiere\nvrei să te ridici din boală, vrei să scapi,\nși n-ai putere?\nSuflet trist legat în lanțul\ngreu al multelor păcate,\n- nu mai plînge, este-un Doctor\nce te vindecă de toate!\n\nSuflet apăsat de patimi jos în pulberea țărînii\nvrei să scapi?\n- privește Crucea de pe vîrful Căpățînii!\nJertfa lui Isus te spală și te scoală din cădere\nnumai cere-I îndrumarea și iertarea Lui o cere!\n\nVino, căci cu milă multă, Domnul, Doctorul Cel Mare\npeste-adînca ta durere, lasă-adînca-I alinare,\n- căci din cîți la El venit-au îndurarea Lui s-o ceară\npe nici unul\nniciodată\nnu l-a izgonit afară!\n"
}