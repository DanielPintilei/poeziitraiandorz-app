{
"t" : "Conștiința misiunii",
"d" : "- după 2 Cor. 4, 16 -",
"s" : "Conștiința misiunii pentru care te-ai născut\nmisiunea ta și-a Cauzei care-ți este steag și scut\nmisiunea pentru care legămînt de jertfă-ai pus\nsfîntă trebuie să-ți fie cum e soarele de sus.\n\nȚelul unic pentru care ai rostit solemn cuvînt\nclar și-aprins și drept să-ți fie, luminos și nalt și sfînt\nviața și puterea-n lume pentru-aceasta ți s-au dat\nmisiunea Cauzei sfinte țină-ți sufletul legat.\n\nPentru tine tot ce-i viață și religie și crez\nîn trăirea misiunii Cauzei sfinte să le vezi\nstrîns legat de-ai tăi, spre Țintă fii cu legături de fier\nmisiunea ta să-ți fie sfîntă căci o ai din cer.\n\n"
}