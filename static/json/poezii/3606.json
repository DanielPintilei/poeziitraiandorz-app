{
"t" : "De soare am nevoie",
"d" : "",
"s" : "De soare am nevoie\nori pot și fără el\ndar fără de nădejde\nnu pot în nici un fel.\n\nDe apă am nevoie\nori pot și fără ea\ndar fără de iubire\nîn veci nu voi putea.\n\nDe pîine am nevoie\nori pot și mai flămînd\ndar de-Adevăr mi-e foame\nmereu în primul rînd.\n\nDe aer am nevoie\nca-n viață să rămîi\ndar de Hristos am pururi\nnevoie mai întîi.\n\nSă am chiar lumea-ntreagă\ndin toate, ce folos\ncînd sînt pe veșnicie\ndeparte de Hristos.\n\nDar dacă sînt cu Domnul\nnimic de n-aș avea\nam tot ce fericește\npe veci viața mea.\n"
}