{
"t" : "Să-ți faci puțini prieteni",
"d" : "",
"s" : "Să-ți faci puțini prieteni din cîtă lume vezi\nmereu să cauți pe scaunul din urmă să te-așezi\nmereu să lupți ca moartea să poți s-o chemi cu drag\nal morți-i cel din urmă, dar cel mai mare prag.\n\nCînd ai puțini prieteni, puțini ai vînzători\ndin scaunul cel din urmă te scoli arareori\niar prietenia morții e cel mai scump avut\nnimic n-ai după frică pe lume de pierdut.\n\nSă-ți faci puțini prieteni, dar frați să-ți faci și mii\ne-un har cînd nici la scaunul din urmă nu mai ții\ne-un har cînd frica morții ai biruit, e-un har\ncînd pîn-la Cer ți-e moartea doar pragul necesar.\n"
}