{
"t" : "Conștiința unității",
"d" : "- după 1 Cor. 12, 27 -",
"s" : "Conștiința unității cu toți frații tăi de-un gînd\nsă trăiască-n tine-aprinsă pînă-i inima bătînd\npîinea ta, viața însăși, jertfa ta pe-a luptei căi\nnu-s nimic pe lîngă prețul unității cu ai tăi.\nPentru unitate luptă, rabdă și jertfește tot\nunitatea și credința orice-nving și orice pot\nfără-aceasta nici izbîndă, nici rodire, nici har nu-i\nDumnezeu stă numai unde-i unitate între-ai Lui.\nNu-ți permite-nvățătură diferită de ai tăi\nnici părere dezbinată, nici umblare pe-alte căi\nnici cuvinte, nici prieteni, nici nimic din ce nu țin\nfrații tăi cu care una trebuie să fii deplin.\nPentru dragul unității luptă-te să ai oricînd\ncu ai tăi același cuget, crez și inimă și gînd\ndacă Dumnezeu aceeași cale v-a lăsat s-aveți\nconștiința unității să vă fie mai de preț!\n"
}