{
"t" : "A lumii avuții le caută...",
"d" : "",
"s" : "A lumii avuții le caută tot mai puțin, căci ele-ți fac\ntot mai împovărată viața iar sufletul tot mai sărac\ndar avuțiile credinței și-ale iubirii lui Hristos\nle caută tot mai mult că-n ele stă tot ce-i vrednic și frumos.\n\nSpre lume nu-ți fă nici un prieten, căci prietenii lumești mereu\nîți nimicesc orice virtute și te despart de Dumnezeu\ndar fă-ți cît poți mai mulți prieteni din cei ce-L caută pe Hristos\ncăci ei ți-aprind mai mult dorința spre tot ce-i vrednic și frumos.\n\nA lumii voie vinovată să cauți s-o faci cît mai puțin\ncăci voia lumii desfrînate e nimicire și venin\ndar caută ne-ncetat a face mai bine voia lui Hristos\ncă-n ea stă veșnica răsplată a tot ce-i vrednic și frumos!\n"
}