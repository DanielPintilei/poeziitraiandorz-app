{
"t" : "Binecuvîntează Doamne adunările",
"d" : "",
"s" : "Binecuvîntează Doamne adunările frățești\nunde-ai Tăi cu drag se-adună, unde-ai spus că și Tu ești\nbinecuvîntați să fie toți cîți cu iubire vin\nsă-Ți vestească și s-asculte Sfîntul Tău Cuvînt. Amin.\n\nBinecuvîntează Doamne tot Cuvîntul Tău vestit\nDuhul Tău Cel Sfînt să-L facă viu și rodnic și-mplinit\nbinecuvîntați să fie toți cîți Îl vestesc și-L țin\nîmplinește-n ei trăită sfîntă voia Ta. Amin.\n\nBinecuvîntează Doamne rugăciunea tuturor\ntot ce știi că ni-e spre bine dă-ne Scump Mîntuitor\nbinecuvîntați să fie toți cîți să se roage vin\ntot ce-Ți cer spre mîntuire dă-ne Scump Isus. Amin.\n\nBinecuvîntează Doamne laudele ce-Ți nălțăm\nsă primești cu bucurie tot ce-Ți plîngem și-Ți cîntăm\nbinecuvîntați să fie toți cei ce să-Ți cînte vin\nsfintele cîntări cu lacrimi să le-asculți cu drag. Amin.\n\nBinecuvîntează Doamne cei aleși și cei chemați\nfă-i pe toți un duh în Tine, tineret, surori și frați\nbinecuvîntați să fie toți cei ce la Tine vin\nși în număr și-n sfințire fă-i să crească-n veci. Amin.\n\nBinecuvîntează Doamne Sfînta Ta Lucrare-n veac\ntot mai dulce și mai dulce să rodească pe-al Tău plac\nbinecuvîntați să fie toți cîți legămîntu-și țin\nadunarea și-nfrățirea fă-ne-o scumpă-n veci. Amin.\n"
}