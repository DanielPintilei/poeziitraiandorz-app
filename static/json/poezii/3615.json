{
"t" : "Doamne, binecuvîntează nunta",
"d" : "",
"s" : "Doamne, binecuvîntează nunta mirilor iubiți\ntoată viața lor cu Tine fă-i să fie fericiți\nbinecuvîntată fie de-azi unirea lor deplin\ndragoste și bucurie s-o-cunune-n veci. Amin.\n\nDoamne, binecuvîntează-i pe tot drumul vieții lor\nîn tot lucrul lor să aibă pace, dragoste și spor\nbinecuvîntată fie casa unde merg și vin\nîn odihnă și-n iubire să trăiască-n veci. Amin.\n\nBinecuvîntează-i Doamne pentru tot ce-s rînduiți\nîn necazurile vieții fă-i și mai adînc uniți\nbinecuvîntați să fie pentru toate cîte vin\nsuferințele să-i facă mai curați și buni. Amin.\n\nDoamne, binecuvîntează-i și-n Trecut și-n Viitor\ncu toți cîți le-au fost nainte și vor fi în urma lor\nbinecuvîntați părinții și copiii lor deplin\nmîntuirea Ta s-o vadă toți ai lor în veci. Amin.\n\nDoamne, binecuvîntează rugăciunea lor oricînd\ncînd Te vor chema, - cu grabă și iubire răspunzînd\nbinecuvîntați să fie dragii noștri miri deplin\nviața lor să fie-o nuntă dulce pînă-n veci. Amin.\n"
}