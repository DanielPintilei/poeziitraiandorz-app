{
"t" : "Ca anii tinereții",
"d" : "",
"s" : "Ca anii tinereții nu-i aur mai de preț\njertfește-ți-i pe-altarul eroicei vieți\nascultă-n ei chemarea iubirii lui Hristos\nși-adu-i în Oastea sfîntă sub Steagu-I luminos.\n\nÎmbracă-ți-i în haina curatei mîntuiri\nnu-i cinste ca aceasta pe lume nicăiri\nfă zilnic tot ce-i bine, ce-i vrednic și frumos\nc-o dragoste fierbinte de frați și de Hristos.\nAprinde-ți rugăciunea în viață ca pe-un far\nfii harnic și destoinic cu sufletul de jar\ncu toată bucuria fă tot ce faci cîntînd\no față luminoasă în orice timp avînd.\n\nIertării și Iubirii fii prieten credincios\nîn toate cu-ndrăzneală urmîndu-L pe Hristos\nHristos fiindu-ți frunții ceresc mărgăritar\nvei răspîndi lumină pe-un veșnic nehotar.\n"
}