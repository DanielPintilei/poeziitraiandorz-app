{
"t" : "Mai orb ca cel fără vedere",
"d" : "",
"s" : "Mai orb ca cel fără vedere\ne omul cel fără de minte\nmai mut cel fără rugăciune\nca mutul fără de cuvinte.\n\nDumnezeule, ai milă\nde-orice om în stare rea\ndăruiește-Ți mîntuirea\ncelor care-s fără ea.\n\nMai rob e cel zgîrcit și lacom\nca cel în lanțuri și zăvoare\npăcatu-n care te-nchizi singur\ne cea mai crîncenă-nchisoare.\n\nMai ciung ca cel fără de mînă\ne omul fără dărnicie\ncăci lipsa milei pentru alții\ne cea mai tristă sărăcie.\n\nMai chinuit e-acel ce are\no conștiință-mpovărată\ndecît cel slăbănog trupește\nce se tîrăște viața toată.\n\nMai fericit cel ce pe Domnul\nMîntuitor și Scut și-L are\ndecît cel ce-ar putea să aibă\nîntregul aur de sub soare!\n"
}