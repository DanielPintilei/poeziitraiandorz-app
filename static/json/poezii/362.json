{
"t" : "Conștiința datoriei",
"d" : "- după Romani 9, 3 -",
"s" : "Conștiința datoriei să-ți lumine calea ta\norișicît de grele vremuri și vrăjmași te-ar înfrunta!\nnu-i o mai presus onoare cît va fi pe lume grai\ndecît trează conștiința datoriei să ți-o ai.\n\nConștiința datoriei între-ai tăi și-ntre străini\nsă n-o-mpiedice cunună nici de aur nici de spini\nsă n-o cumpănească banul și nici sîngele nicicînd\nveșnic prețul cel mai mare decît orișice avînd.\n\nConștiința datoriei pentru Cauza lui Hristos\npentru Adevăr și Cinste, pentru Bine și Frumos\npentru slava și triumful lui Hristos în veci să-ți stea\nmai presus de tot ce-n lume va iubi ființa ta.\n\n"
}