{
"t" : "Viața se grăbește...",
"d" : "",
"s" : "Viața se grăbește\no, nici tu să nu stai\naleargă și te luptă\nc-așa puțin mai ai.\n\nȘi Timpul se grăbește\ncăci vremea s-a scurtat\nmai grabnic vine Noaptea\nși-atît e de lucrat.\n\nȘi lumea se grăbește\nspre-un neașteptat sfîrșit\nși toate-ți fug și toate\nîți strigă: fii grăbit.\n\nȘi moartea se grăbește\nprivește: doar un pas\nși-o clipă, între dînsa\nși tine-au mai rămas.\n\nȘi Domnul Se grăbește\nsă vină în curînd\ndoar tu-ntîrzii, tu singur\npierzînd, mereu pierzînd.\n\n... O, măcar azi ascultă\ngrăbindu-te să vii, - \nzadarnice-s oricîte\nregrete prea tîrzii.\n"
}