{
"t" : "Nu-ți povesti durerea",
"d" : "",
"s" : "Nu-ți povesti durerea din suflet nimănui\nnumai Hristos te-ajută la Crucea care-o sui\ndar tu întotdeauna să suferi lîng-acel\nce sufere-arătîndu-ți ce-amar îndură el.\n\nNu-ți povesti necazul din casă la străin\nnumai Hristos mai poate să-ți ușure-al tău chin\ndar tu întotdeauna cînd alții-ți spun plîngînd\najută-le cu milă iubindu-i și tăcînd.\n\nNu-ți povesti la alții pe frații tăi căzuți\nnumai Hristos te-ndeamnă să-i ierți și să-i ajuți\ndar tu întotdeauna cînd alții-ți spun de frați\ntăcere, întristare și lacrimi să le-arați.\n\nCi spune-ți totdeauna durerea lui Hristos\nși spune de-a ta casă doar tot ce știi frumos\nși spune doar de bine, de frații tăi mereu\n- atunci și taci și umbli și spui cu Dumnezeu!\n"
}