{
"t" : "Psalmistului, ispita lumii",
"d" : "",
"s" : "Psalmistului, ispita lumii\ni-a zis: frumos mai cînți, de-ai vrea\nal lumii aur tot ți-aș da\ndoar mie dacă mi-ai cînta...\n- el nici nu s-a uitat spre ea.\n\nAtunci îi zise slava lumii:\n- ce minunat ți-e viersul, vreai\ndoar mie cîntul tău să-mi dai\nși locul cel mai nalt îl ai\n- el nici nu i-a răspuns un grai.\n\nAtunci i-a zis iubirea lumii:\n- ce dulce ți-e cîntarea, - eu\nde m-ai cînta, te-aș face-un zeu\nși toți ți s-ar pleca mereu\n- dar el tăcu și mai din greu.\n\nHristos i-a zis atuncea: - vino\nși cîntă doar de Jertfa Mea\nvei plînge-acum, vei sîngera\ndar Ceru-ntreg te va cînta\n- el I s-a dat cu tot ce-avea!\n"
}