{
"t" : "Privește-n jur frumsețea",
"d" : "",
"s" : "Privește-n jur frumsețea\ncu cîte fețe vrei\ndar slava, toată slava\ns-o nalți spre Tatăl ei.\n\nPrivește-n jur iubirea\ncu forme mii și mii\ndar slava doar spre ceruri\ns-o nalți pe veșnicii.\n\nPrivește-n jur puterea\nprin care toate cresc\ndar slava dă-o-ntreagă\nIzvorului Ceresc.\n\nPrivește-n jur durerea\npe mii de chipuri stînd\ndar milă, numai milă\ns-arați spre ea trecînd.\n\nPrivește-n jur căderea\natîtor fii și soți\nși-n lacrimi, numa-n lacrimi\nînvăluie-i pe toți.\n\nPrivește-n jur păcatul\npe cîți i-a blestemat\nși-n rugă, numa-n rugă\nveghează necurmat.\n"
}