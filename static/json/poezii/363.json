{
"t" : "Conștiința ascultării",
"d" : "- după Filipeni 2, 5-8 -",
"s" : "Conștiința ascultării ți-e puterea de-a purta\ncea mai strălucită cruce de pe lume: crucea ta!\nți-e puterea de-a rămîne pîn-la moarte credincios\nîn învățătura-n care te-a născut întîi Hristos.\n\nConștiința ascultării îți dă harul ca să poți\nîn iubire să fii una, gînd și duh cu-ai tăi cu toți\ncăci smerenia e harul cel mai nalt și mai frumos\nce-ți păstrează părtășia cu-ai tăi frați și cu Hristos.\n\nConștiința ascultării fie-ți trează ne-ncetat\nardă-n candela vieții ca oleiul cel curat\nși călăuzească-ți duhul și trăirea-ntre cei mulți,\nfericit ești doar atîta cît iubești și cît asculți.\n\n"
}