{
"t" : "Aproape, ca o seară...",
"d" : "",
"s" : "Aproape, ca o seară\ngrăbită ca un ceas,\ncumplită ca o fiară\n- ți-e moartea la un pas.\n\nSubțire, ca o ață\nușoară ca un nor\nse scurge-a ta viață\n- sărmane călător.\n\nO, stai și te-ngrozește\nde tot ce ai în drum\nce noapte te pîndește\nde Dincolo de-Acum.\n\nTrezește-te și-L cere\npe Domnu-n ajutor\ncu ultima-ți putere\n- sărmane călător.\n\nDoar Jertfa Crucii Sale\ndoar Scumpul Sînge-al Său\ne-un preț iertării tale\n- și sufletului tău.\n\nPrimește-L și urmează\ncu-ntregul vieții dor\ncăci ziua ta-nserează\n- sărmane călător...\n"
}