{
"t" : "Tu-ți duci pe totdeauna",
"d" : "",
"s" : "Tu-ți duci pe totdeauna\ndestinul pe-orice cale\ndar Taina Crucii-i una\ncu taina vieții tale.\n\nTu nu-ți poți niciodată\nopri nimic din cale\ndar soarta ta-i legată\nde ținta vieții tale.\n\nNu-ți poate nimeni duce\nsau șterge-a morții cale\ndar una-i a ta cruce\ncu rostul vieții tale.\n\nNici n-ai scutiri vreodată\nde-a luptei aspră cale\ndar urma ta-i legată\nde rodul vieții tale.\n\nLa Cer s-ajunge peste\nnespus de scurtă cale\ndar marea taină este\nsfințirea vieții tale.\n"
}