{
"t" : "Un foc, de cîte ori",
"d" : "",
"s" : "Un foc, de cîte ori se stînge\nși iar l-aprinzi, cînd ai folos\n- și-un suflet bun cînd lupta-l frînge\nsă nu-l aprindă iar Hristos?\n\nUn miez cînd iar în coji recade\nde cîte ori îl scoți mereu\n- și-un suflet bun căzut sub roade\nsă nu-l ridice Dumnezeu?\n\nUn miel de cîte ori se pierde\nși iar te duci și iar l-adui\n- iar Dumnezeu să lase oare\npierdut, pe-un suflet bun de-al Lui?\n\nCel bun de cîte ori să cadă\nde-atîtea ori se scoală iar\nacelui fără de prihană\nHristos i-arată-un veșnic har.\n\nSpre orice om nespusă milă\nHristos Și-arată necurmat\ndar omul care ispitește\npe Dumnezeu, - e-un blestemat.\n\nMinunea este-adevărată\nși Dumnezeu o face, - dar\nse-nșeală-adesea cel ce crede\ncă ea se-ntîmplă iar și iar.\n"
}