{
"t" : "Un sol ceresc",
"d" : "",
"s" : "Un sol ceresc înseamnă\ntot ce lucrezi și spui\n- ce crezi că va mai șterge\nce-i scris de mîna lui?\nun ochi ceresc îți vede\nadîncul vieții fel,\nce crezi că-ți mai ascunde\nce vede-odată el?\n\nUreche veșnic trează\nte-ascultă-n orice rînd\n- ce crezi c-o să-ți mai poată\nacoperi vreun gînd?\nși Dumnezeu din toate,\nte judecă așa,\nce crezi c-o să mai schimbe\nce-a spus Dreptatea Sa?\n\nO, numai Sfîntul Sînge\nal Crucii lui Hristos\nmai poate să te scape\nsărmane păcătos\ncutremură-te, cheamă-L\nși-nfrînt la El să vii\nEl Singurul te poate\nscăpa de iad, să știi!\n"
}