{
"t" : "Tot ce-ai avut",
"d" : "",
"s" : "Tot ce-ai avut pe lume mai sfînt ca Dumnezeu\nîți va ajunge-un blestem aici și-n veci mereu.\n\nNumai Hristos mai poate\nierta al tău păcat\ndar vino, vino, vino\ncît poți să fii iertat.\n\nTot ce-ai avut în viață mai drag ca pe Hristos\nva chinui-al tău suflet etern și nemilos.\n\nTot ce-ai avut nainte ca dragostea mai sfînt\nîți va zdrobi odihna de-aici și din mormînt.\n\nTot ce-ai avut în față ca cinstea mai de preț\nva cere-o ispășire cît sute de vieți.\n\nTot ce-ai avut în faptă nedemn și necinstit\nîți va striga-n Gheenă un blestem nesfîrșit.\n\nTot ce-ai avut în gînduri viclean și desfrînat\nva fi mocirla-n care de viu vei fi-ngropat.\n\nTot ce-ai avut în vorbe nedrept și rușinos\nte va goni-n osîndă din fața lui Hristos.\n\nO vino, vino, vino, cît încă poți să vii\ncă și spre Cer zadarnic te-ntorci dacă-ntîrzii!\n"
}