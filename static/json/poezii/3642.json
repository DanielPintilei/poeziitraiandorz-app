{
"t" : "Cînd ai Lumina-n tine",
"d" : "Cînd ai Lumina-n tine de moarte nu ții seamă\ncăci dragoste ți-e viața - și-n dragoste nu-i teamă",
"s" : "de moarte cînd ți-e teamă mai ai în tine vină\ncăci frica morții-i numai în cine nu-i lumină.\nCînd n-ai vreo vină-n tine poți duce Vestea Bună\nși poți primi-Adevărul oricine să ți-l spună\ncînd poți primi-Adevărul cu drag și cu plăcere\nîn orice cruce-i slavă și-n orice rod putere.\n\nCînd orișice ispite ți-s trepte spre sfințire\ncînd orice zi, de lume ți-o calmă despărțire\ncînd orice seară-ți duce mai lîngă Cer hodina\nhotarul vieții tale ți-e Nunta cu Lumina.\n\n"
}