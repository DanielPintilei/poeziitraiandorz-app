{
"t" : "Să mă mustrați prieteni",
"d" : "- Isaia, 40, 1-2 -",
"s" : "Să mă mustrați prieteni\ndac-am greșit cîndva\ndar nu uitați, nainte\npriviți-mi fața mea.\nLoviți-mă cu toții\nde merit să loviți\ndar aș dori nainte\nîn ochi să mă priviți.\nȘi cereți-mi osînda\nde merit osîndit\ndar mai priviți odată\nla trupul meu zdrobit.\nMai ascultați o clipă\nla inima-mi din piept\nce plină i-a fost cupa\ndin Mîna Celui Drept.\nIar dacă toate-acestea\nmăsura n-au umplut\nîntindeți-mă prieteni\npe crucea grea de lut.\nVoi săruta cu lacrimi\nciocanul nemilos\ncăci vreau plătit de toate\nsă intru la Hristos!\n"
}