{
"t" : "Nu te-ngriji de Mîine",
"d" : "",
"s" : "Nu te-ngriji de Mîine\nprea-ncrezător în viață\nla mulți chiar seara asta\nn-ajunge dimineață.\n\nNu-ți strînge prea cu zîmbet\nși prea-ncrezut comoară,\nla mulți chiar ziua asta\nn-o să le-ajungă seară...\n\nNu-ți plînge nici o moarte\ncu lacrimi prea amare\ncăci rareori aceasta\nnu-i binecuvîntare.\n\nNu-ți pară niciodată\nprea rău de-o despărțire\nsă crezi că-n orice jertfă\ne-un har și-o ispășire.\n\nNu trece pe niciunde\nprea nebăgînd în seamă\nci tot ce vezi privește\ncu milă și cu teamă.\n\nCi-n Dumnezeu te-ncrede\nîn orice timp și stare\ncă numa-n El ești sigur\nși numa-n El stai tare!\n"
}