{
"t" : "Nu te teme, crede!",
"d" : "",
"s" : "Nu te teme, crede\nși-ai să fii scăpat\nDumnezeu îți vede\ncalea ne-ncetat\ncît de crunt să vie\nleul furios,\nnu te teme, fie\ntare e Hristos.\n\nFie cît de mare\ncrucea care-o sui\nmergi cu fiecare\npas pe urma Lui\nfie, cît se vede\nmunți în sus și-n jos\nnu te teme, crede\ncît ești cu Hristos.\n\nFie cît de-amară\ncupa care-o bei\npentru El să-ți pară\ndulce cînd o iei\nfie, cît se vede\nfoc și sus și jos\nnu te teme, crede\ncît ești cu Hristos.\n\nFii în cît de-adîncă\napă aruncat\nlîngă tine-o Stîncă\nfi-va necurmat\nfie, cît se vede\nval și sus și jos\nnu te teme, crede\ncît ești cu Hristos.\n\nFie cît de grele\ncurse-n calea ta\nDumnezeu din ele\ntot te va scăpa\nfie, cît se vede\nzid și sus și jos\nnu te teme, crede\ncît ești cu Hristos.\nFii în cît de lungă\nnegură cuprins\nfii pe orice strungă\ncît de-ngustă-mpins\nfie, cît se vede\niad și sus și jos\nnu te teme, crede\ncît ești cu Hristos.\n\nFie cît se vede\nnumai șerpi și lei\nnu te teme, crede\ncalcă peste ei!\ntot ce-acum se vede\nfi-ți-va luminos\nnu te teme, crede\nViu e-n veci Hristos!\n"
}