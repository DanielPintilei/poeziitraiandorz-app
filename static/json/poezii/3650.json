{
"t" : "S-au dus de-acuma anii...",
"d" : "",
"s" : "S-au dus de-acuma anii\nde zîmbet și cîntări\nvenit-a vremea unei\nmai rodnice-ascultări.\n\nTrecut-au anii tineri,\nde-acum tot mai frumos\nsă crești spre plinătatea\nstaturii lui Hristos.\n\nVenit-a vremea unui\nmai înțelept cuvînt\nși-al unui mers mai vrednic\nmai rodnic și mai sfînt.\n\nSfiește-te-a mai rîde\nși-a mai umbla oricum\nși anii și credința\nîți cer de-acum alt drum.\n\nC-o sfîntă chibzuință\nmergi tot mai înțelept\nîn tot ce spui mai vrednic\nîn tot ce faci mai drept.\n\nCîntăm copilăria\nla anii ei de-atunci\ndar plîngem pe bărbații\nrămași la minte prunci.\n\nFiți prunci la răutate, - \ndar anii cînd vă cresc\nrod bun și ei și Domnul\nvă cer și poruncesc...\n"
}