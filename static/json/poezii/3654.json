{
"t" : "Sărmane suflet fără Domnul",
"d" : "",
"s" : "Sărmane suflet fără Domnul\nce mergi pe-al nimicirii drum\nde unde-o să mai ai o viață\nîn loc la cea ce-o pierzi acum?\n\nCu care aur o s-o cumperi\nde unde-o poți și cînd și cum\ns-ai altă mîntuire-n locul\naceleia ce-o pierzi acum?\nCum mai răscumperi timpul de-astăzi\nce-l dai în vînt și-arunci în fum,\ncum să mai vezi odată harul\nde care te desparți acum?\n\nCînd bunul cel mai scump, tu singur\nți-l duci în iad și-l dai la scrum,\nde unde oare-o s-ai alt suflet\nîn loc la cel ce-l pierzi acum?\n\nȘi cine oare-o să te scoată\ndin al pierduților duium\ncînd tu, de la Hristos, privirea\nți-o-ntorci nepăsător acum?\n\nCurînd va fi tîrziu, dar astăzi\nmai poți să iei al Vieții drum\n- ci pentru veci de veci pierzi harul\npe care nu-l asculți acum.\n"
}