{
"t" : "Nu poți cuprinde marea",
"d" : "",
"s" : "Nu poți cuprinde marea\noricît te-ntinzi și vrei\ndar te va prinde-odată\nsub el, un val al ei.\n\nNu poți opri furtuna\noricît te-mpotrivești\ndar te va smulge-odată\nvreun vînt, oricine ești.\n\nNu poți să ții pămîntul\nsub palmă cît ai vrea\ndar el doar sub o palmă\npe veci te va ținea.\n\nNu poți să-ngropi Lumina\nsub nici un obroc,\nnu poți opri nici noaptea\nnici soarele pe loc.\n\nNu poți să-nfrîngi Lucrarea\nlui Dumnezeu cum vrei\ndar vei fi-nfrînt odată\nși tu de mersul ei.\n\nȘi vei vedea ce veșnic\nce-amar și dureros\ne plînsul celor care\nse luptă cu Hristos!\n"
}