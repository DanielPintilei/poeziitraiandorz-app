{
"t" : "Mergeam și eu odată",
"d" : "",
"s" : "Mergeam și eu odată pe drumul cel mișel\ndar vai unde-aș fi-acuma de-aș fi sfîrșit pe el!\n\nO, slavă, veșnic slavă\nIubirii lui Hristos\ncăci numai El din moartea\ncea veșnică ne-a scos.\n\nUmblam și eu cu lumea pe calea largă, - dar\nvai ce-aș fi-ajuns pe urmă în focul cel amar.\n\nVorbeam și eu odată cu cei nebuni, ca ei\ndar vai, ce-aveau s-ajungă la urmă pașii mei!\n\nM-aș fi putut desparte pe veci de Dumnezeu\ncăci vai, n-aveam pe nimeni să-mi mustre drumul meu.\n\nTîrziu, un Singur Prieten a fost să-mi spună cum\nsfîrșește-al nepăsării și-al vinei mele drum.\n\nDe nu-mi ieșeai Isuse atunci în drumul meu\nvai, unde-aș fi-astăzi veșnic pierdut de Dumnezeu!\n"
}