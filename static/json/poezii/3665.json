{
"t" : "Cum poți să umbli oare?",
"d" : "",
"s" : "Cum poți să umbli oare\nîn haine de mătase\ncînd lîngă tine Domnul\nstă gol și fără casă?\nCum poți să-ți cheltui banii\ncu-atîta risipire\ncînd lîngă tine Domnul\nstă-n lipsuri și-n mîhnire?\n\nCum poți să dormi în perne\nde lene și căldură\ncînd lîngă tine Domnul\nmai tremură și-ndură?\nCum poți să stai departe\ndin sfînta luptă-afară\ncînd lîngă tine-I Domnul\nsub Cruce și povară?\n\nCum poți să crezi că toate\nacestea n-au să-ți fie\ndin Ziua Judecății\nosînda pe vecie?\n\nCum poți să nu strigi: Doamne\ndin clipa asta iată\npe veci îmi vreau doar Ție\nviața mea predată!\n"
}