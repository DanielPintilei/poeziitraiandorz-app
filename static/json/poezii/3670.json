{
"t" : "Ce mult grijim",
"d" : "",
"s" : "Ce mult grijim de trupul\nacesta stors și slab\nși n-avem prima grijă\nde suflet mai degrab\nce mult cîrpim la zdreanța\nacestei vieți de-un pic\niar vieții celeilalte\nnimic nu-i dăm, nimic.\n\nCe mult îți zbați tu mintea\ndoar spre lumesc folos\nși nici măcar o umbră\nde gînd pentru Hristos\nhrănindu-te cu vise\ndeșarte an de an\ntot mai sătul ți-e trupul\nși duhul mai sărman.\n\nTot mai bogat ți-e iadul\niar raiul mai sărac\nși vine clipa, vine\ncînd toate se desfac\nmai este între moarte\nși tine doar un pas\n- ce spui cu cel din urmă\ncuvînt ce ți-a rămas?\n"
}