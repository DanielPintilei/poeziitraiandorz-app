{
"t" : "Păcatului și firii",
"d" : "",
"s" : "Păcatului și firii să nu-i dai viața ta\ncă tot ce-i dai îngroapă sub gheața cea mai grea.\n\nDesfrîului și lenei să nu te lași nicicînd\ncă toți cîți le iubiră s-au deșteptat plîngînd.\n\nNu-ți aminti întruna de răul din trecut\ncăci ura-ți roade-n suflet ca viermele tăcut.\n\nNu plînge lacrimi false și nu-nșela zîmbind\ncăci ghearele vînzării așa pîndesc și prind.\n\nCi-ndatorează-ți frații cu tot mai dragi iubiri\nși strînge-ți din bordeie comori de mulțumiri.\n\nCăci goii și orfanii, cei plînși și cei săraci\nîți pot da cea mai scumpă podoabă să te-mbraci.\n"
}