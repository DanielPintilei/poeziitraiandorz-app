{
"t" : "Spre Tine Doamne",
"d" : "",
"s" : "Spre Tine Doamne ni se-ndreaptă\na noastre rugăciuni de seară\ncînd sufletu-n genunchi așteaptă\nlumina lină să-i răsară.\n\nTu care-ai dat spre muncă ziua\niar noaptea spre odihnă dulce\nalină-i gîndurile toate\nca fruntea pașnic să se culce.\nTu care-ntregești viața\ndin muncă și odihnă-ntruna\nfii Doamne bucuria noastră\nîn amîndouă totdeauna.\n\nCăci nouă Doamne amîndouă\nne sînt la fel trebuitoare\nca vremea cea de bucurie\nsau ceasul cel de întristare.\n\nDin umbra și lumina Crucii\nsă ne-ntregești ființa nouă\ncăci Tu Isuse ne ești pacea\nși bucuria-n amîndouă.\n\nPrimește rugăciunea noastră\ndin liniștitul ceas de seară\nși fă ca-n toți odihnitoare\nlumina-Ți lină să răsară.\n"
}