{
"t" : "Cînd vrei să afli",
"d" : "",
"s" : "Cînd vrei să afli Adevărul\ndespovărează-ți mintea ta\nde tot ce-i negură și zgomot\nși-mpiedică lumina sa.\n\nSmerit te roagă-nțelepciunii\nsă te conducă pîn-la el\nși umilinței să te-nalțe\npe căi știute ei spre Țel.\n\nIar dragostea cînd vrei s-o afli\nsă-ți umpli inima cu dor\nși cu puterea ce-ți aduce\nDumnezeiescul ei fior.\n\nÎnalt te roagă bucuriei\nși bunătății să ți-o dea\ncăci numai ele știu cărarea\npe care poți s-ajungi la ea.\n"
}