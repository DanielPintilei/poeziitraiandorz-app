{
"t" : "Pacea care-o ai",
"d" : "",
"s" : "Pacea care-o ai prin lupte\ndup-un lung și greu calvar\nbucuria cîștigată\ndup-un plîns adînc și-amar.\n\nMîngîierea căpătată\ncu un preț de lungi dureri\nși cuvintele-nvățate\ndupă ani de-adînci tăceri.\n\n- Să le aperi împotriva\nmarelui vrăjmaș ce vrea\ncu ispita ușurinței\nbunuri veșnice să-ți ia...\n\nCăci ușurătatea-i vina\ncare nimicește-oricînd\nîntr-o clipă cît, pe urmă\nnu strîngi ani apoi, plîngînd.\n\nNu-l lăsa pe ușuratic\nsă dărîme flecărind\nceea ce Hristos și sfinții\nînălțat-au suferind!\n"
}