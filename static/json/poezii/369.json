{
"t" : "Un steag ceresc",
"d" : "- după Evrei 12, 2 -",
"s" : "Un steag ceresc se-nalță peste zare\ndesfășurat măreț și glorios\ndivin îndemn arzînd cu-nflăcărare\nspre Numele și Cauza lui Hristos.\nAșa este Lucrarea Sa\nși Adevărul nalt din ea\nviața ei este Hristos\nEl Țelul ei cel luminos.\nArd peste ea Cuvîntul și Lumina\ndescoperite unic pentru noi\nspre cel din urmă har pentru deplina\nmărturisire-n vremea de apoi.\nÎn numele vieții viitoare\na voastre și-a urmașilor, priviți\ncerescul steag și Ținta nălțătoare\n- și-nflăcărați sub umbra lui veniți.\nSimbol al biruinței și al luptei\nse nalță steagul Lui victorios\nspre-avîntul sfînt și jertfa ne-ntreruptei\ntrăiri cerești în slujba lui Hristos.\n"
}