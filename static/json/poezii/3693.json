{
"t" : "De nu te bucuri",
"d" : "",
"s" : "De nu te bucuri niciodată\nde întristarea nimănui\nde nu te lauzi cu averea\nla cel ce n-are pîinea lui\nde nu dorești nimic cînd asta\nl-ar păgubi pe cineva\nde nu faci în ascuns ce-n față\nn-ai face, alții de-ar vedea\nde nici șoptești ce nu spui tare\nde nu-ți îngădui ce nu-i drept\nde nu te biruie ispita\n- atunci ești suflet înțelept!\n\nDar dacă suferi totdeauna\nde întristarea orișicui\nde poți să-ți frîngi în două pîinea\ncu cel flămînd, în foamea lui,\nde poți s-ajuți pe orișicine\ncînd greutăți l-ar apăsa\nde poți să faci și-n fața lumii\noricînd ce faci în casa ta\nde poți să strigi cuvîntul tainei\nde-ți ai tot gîndul spre Hristos\nde biruiești ușor ispita\n- atunci ești suflet credincios!\n"
}