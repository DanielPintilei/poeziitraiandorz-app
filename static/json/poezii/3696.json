{
"t" : "N-aștepta rugare multă",
"d" : "",
"s" : "N-aștepta rugare multă\ncînd vezi lipsa de-ajutor\npînă nici nu ți se cere\nca s-ajuți, - ești tu dator!\n\nPînă nici nu-ntinde mîna\ndă-i tu-ntîi celui flămînd\nmulți mai bine mor de foame\ndecît a trăi cerînd.\n\nPînă nu s-a stins lumina\ntoarnă-i untdelemnul viu\ndu-i deaproapelui pe Domnul\npînă nu e prea tîrziu.\n\nDă-I lui Dumnezeu căința\nce ți-o cere ne-ncetat\npînă nu se-nchide graiul\npînă ochii n-au secat.\n\nCît tot vrei să ți se ceară\nce ești mai dator să dai?\nvine ziua fără lacrimi\nvine ceasul fără grai.\n\nVine clipa fără vreme\nvine drumul fără soți\nvine, - cum ai da atuncea\ncum ai da, - și n-ai să poți!\n"
}