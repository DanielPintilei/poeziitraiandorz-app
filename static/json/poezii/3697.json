{
"t" : "Ce greu atîrnă",
"d" : "",
"s" : "Ce greu atîrnă în lumină\nși-un singur fir de praf căzînd\ncînd pe-un șuvoi curat de raze\nîși lasă urma lunecînd!...\n\nCe greu atîrnă-n conștiința\ncurată-a celui credincios\nși-un singur pas făcut odată\nspre-ndurerarea lui Hristos.\n\nCe greu atîrnă-n fața vieții\nși-un singur suflet mîntuit\nși-un singur dor după sfințire\nși-un singur cînt desăvîrșit.\n\nO, Domnul meu, n-am rugăciune\nnici dor decît să mă păstrezi\nîn raza Ta, ca vieții mele\nnici fir de praf să nu-i mai vezi.\n\nDar să-mi însuflețești iubirea\nspre-un țel mereu tot mai sfințit\nc-atît de greu atîrnă-n ceruri\nun singur pas desăvîrșit.\n"
}