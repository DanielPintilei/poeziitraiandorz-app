{
"t" : "Să spui, dar nu",
"d" : "",
"s" : "Să spui, dar nu în orice vreme\ns-alegi ce spui și cui vorbești\nsă taci, dar nu oricînd, ci-alege\nce taci, și cui, - să nu greșești.\n\nSă mergi, dar nu oricum, veghează\nsă umbli vrednic și curat\nsă crezi, dar nu pe orișicine\nci-alege ce-i adevărat.\nS-asculți, dar nu orice-ndrumare\nci să privești la ce asculți\nsă ții învățătura dreaptă\ndar nu de formă cum fac mulți.\n\nCînd dai, să dai cu-nțelepciune\nși tot cu ea să și primești\nnici să te pierzi și tu cu alții\nnici singur să te mîntuiești.\n\nCăci dacă tu rămîi statornic\nmai poți și pe-alții să-i ajuți\ndar dacă nu, sînteți cu toții\nși tu pierdut și ei pierduți.\n\nHristos e Singura Lumină\ndin care-n veci să nu te-abați\nmergînd cu-ai tăi, vei fi printr-Însul\nși tu salvat, și ei salvați!\n"
}