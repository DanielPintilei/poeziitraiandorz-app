{
"t" : "Iubirea trupului",
"d" : "",
"s" : "Iubirea trupului aprinsă\nși-n alții-aprinde-același foc\nnestăvilită și ne-nvinsă\nva duce-n al pierzării loc.\n\nIubirea Duhului curată\naprinsă din Hristos, la fel\ncu ea va crește-nflăcărată\nși-n alții dragostea de El.\n\nCînd legea trupului spre moarte\nte va tîrî nepăsător\ntu faci și pe-alții mai departe\nsă cadă-nfrînți de trupul lor.\n\nDar legea Duhului de viață\ncînd faci să biruie mereu\nvei fi și altora povață\nstatornică spre Dumnezeu.\n\nDe-aceea nu numai de tine\nci și de alții-ai să răspunzi\ncu ce ți-s gîndurile pline\nși ce iubire-n tine-ascunzi.\n\nCe lege lași acum să-ți poarte\nființa ta, spre ce hotar?\ne legea trupului spre moarte\nsau legea Duhului spre har?\n"
}