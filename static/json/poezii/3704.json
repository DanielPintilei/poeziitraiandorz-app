{
"t" : "Nu moștenești",
"d" : "",
"s" : "Nu moștenești credința care\npărinții tăi și-au cîștigat\ntu singur trebuie, tu singur\nsă lupți s-o ai cu-adevărat.\n\nNu moștenești virtutea celor\nce pe Hristos ți L-au vestit\ntu singur trebuie, tu singur\nsă ți-o aduni necontenit.\n\nNu moștenești cerescul nume\nal celor ce-au luptat răbdînd\ntu singur trebuie, tu singur\nsă lupți s-ajungi cu ei la rînd.\n\nNu moștenești răsplata Slavei\nce mulți ai tăi au dobîndit\ntu singur trebuie, tu singur\nmuncind, s-o meriți, la sfîrșit.\n\nNu moștenești făgăduința\nfăcută celui credincios\ntu singur trebuie, tu singur\ns-o ai din Mîna lui Hristos.\nCăci dacă nu te lupți tu singur\nsă-ți ai vreun merit împlinit\nai tăi vor merge-n fericire\ntu-n veci vei fi nefericit.\n"
}