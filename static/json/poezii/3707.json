{
"t" : "O, de păcat să te cutremuri",
"d" : "",
"s" : "O, de păcat să te cutremuri\nși nu de Marele Județ\ncăci pe acei scăpați de vină\ni-așteaptă-un Viitor măreț.\n\nDe iad să tremuri, nu de moarte\ncăci moartea-n sine nu-i un rău\nci-un bine pentru cel ce-ntoarce\nscăpat de iad - spre Dumnezeu.\n\nDin timp fă-ți rost de mîntuire\nnu-n clipa morții să ți-o ceri,\ncu muncă și cu ani se-adună\ncomoara veșnicei averi.\n\nDe azi ascultă! - azi te-ntoarce!\ncu legămînt pentru Hristos\nși zi cu zi vei strînge-n ceruri\navutul sfînt și luminos.\n\nGîndește spre Atunci de-acuma\nca să te mîntui pînă poți\nnu-i sigur drumul pentru nimeni\nsfîrșitu-i sigur pentru toți.\n\nNu-i sigur pentru nimeni mîine\nsfîrșitu-i vine ne-ndoios\nferice-i numai cel ce astăzi\npe veci se-ntoarce spre Hristos!\n"
}