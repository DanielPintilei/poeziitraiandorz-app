{
"t" : "Un glas iubit",
"d" : "",
"s" : "Un glas iubit prin chinuri\nșoptește, cînd asculți\nalinul Lui pătrunde\nprin spinii grei și mulți\nși-nlătură durerea\nacoperind-o blînd\no, glasul Tău Isuse\nce dulce-i ascultînd...\n\nUn glas ceresc îndeamnă\nsă nu te temi, mereu\nmai tare ca vrăjmașul\ne veșnic Dumnezeu.\nCel ce-ți pîndește viața\ncurînd va fi zdrobit\no, glasul Tău Isuse\nputernic și iubit!\n\nAcelași Glas, ca mîine,\nte va chema din Rai\nrăsplata ascultării\nși-a dragostei să-ți iai.\nFerice-acel ce-ascultă\ncu suflet credincios\no, glasul Tău Isuse\nfrumos, în veci frumos.\n"
}