{
"t" : "O, clipa revederii Lui",
"d" : "",
"s" : "O, clipa revederii Lui\ncine-ar putea-o spune\ncă grai pe lumea asta nu-i\ncu limba s-o-mpreune.\n\nCe suflet ar putea-ncăpea\nsuprema bucurie\na clipei ce cuprinde-n ea\nun dor de-o veșnicie.\n\nCe ochi să poată neorbiți\nprivi a ei lumină\nce vecii nemaimărginiți\ni-ncercuie senină!\n\nO, clipa revederii Lui\nde-atîta timp dorită\nîn ce cuvinte să-ți adui\ntrăirea ta-nsorită!\n\nÎn ce cîntări să te cuprind\nsă-mi vii cît mai aproape\ncăci cîte nehotare-ntind\nnu mi te pot încape!\n\nO, clipă de etern întins\nrevino-ncet spre mine\nca însutitu-ți har aprins\nsă-l pot întreg reține.\n"
}