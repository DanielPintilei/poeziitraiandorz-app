{
"t" : "Părinte, nu-nceta!",
"d" : "",
"s" : "Părinte, nu-nceta mustrarea\ncît timp păcatul n-a-ncetat\nnu obosi mustrînd păcatul\ncît nu se-ndreaptă cel mustrat.\n\nNu înceta s-arați minciuna\ncu care duhul prefăcut\natrage-n cursa rătăcirii\npe cei ce înger l-au crezut.\n\nNu înceta să strigi în fața\nacelor orbi sau adormiți\nce merg neștiutori spre moarte\nde-un duh înșelător robiți.\n\nNu înceta s-arați sfîrșitul\nacelora ce merg spre rău\nchiar dacă vezi că toți, întruna\nnesocotesc cuvîntul tău.\n\nNu înceta să chemi la Domnul\npe cîți îi vezi că merg și vin\nchiar dacă pentru mulți prin asta\nvei deveni tot mai străin.\n\nNu înceta chiar dacă nimeni\nnu te-ar primi, tu nu-nceta\nde nu mai poți salva pe alții\nsalvează-ți conștiința ta.\n"
}