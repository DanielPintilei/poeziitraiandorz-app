{
"t" : "Iubește-amarul rugăciunii",
"d" : "",
"s" : "Iubește-amarul rugăciunii\nmai mult ca mierea din păcat\nc-amaru-acesta-ți va fi dulce\ndar mierea, blestem necurmat.\n\nIubește plînsul rugăciunii\nmai mult ca rîsul cel ușor\ncăci plînsu-acesta-i mîntuire\ndar rîsu-acela-i pierzător.\nIubește Casa Rugăciunii\nmai mult ca locul veselit\ncăci Casa Rugăciunii-i viața\ndar jocu-i iadul coperit.\n\nIubește ceasul rugăciunii\nmai mult ca tot ce ai plăcut\ncăci ceasul rugăciunii-i aur\ndar celelalte-s timp pierdut.\n\nIubește Cartea rugăciunii\nmai mult ca scrisul cel lumesc\ncăci Cartea asta te înalță\ndar celelalte te-njosesc.\n\nIubește-ocara rugăciunii\nmai mult ca răul lăudat,\nocara asta-ți va fi slavă\ndar răul, foc în veci răbdat.\n"
}