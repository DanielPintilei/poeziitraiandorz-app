{
"t" : "Cînd toată viața...",
"d" : "",
"s" : "Cînd toată viața asta nu-i\ndecît o fugă către moarte\nla care-ajungi atunci cînd crezi\ncă încă poate fi departe,\nde ce atunci nu cauți tu\nla orice pas pe-această cale\nsă-ți strîngi în candelă de-acum\noleiul mîntuirii tale?\n\nCînd este-așa de în zadar\ntot ce ne pare-aici valoare\npricepi ce mare adevăr amar\ne-n fața celui care moare\nde ce atunci nu tremuri tu\nla gîndul care-o să te doară\ncă nu ți-ai strîns nimic, nimic\ndin scumpa Cerului comoară!\n\nCînd crezi Cuvîntul, și-ți aprinzi\nlumină pentru înserare\nși-ți strîngi merindea pentru drum\nși-ți faci prieten de cărare\nabia atunci vezi ce-nțelept\ne-acela ce-a gătit nainte\nstrîngînd din praful trecător\nun aur care nu mai minte.\n"
}