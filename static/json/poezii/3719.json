{
"t" : "Să nu uiți niciodată",
"d" : "",
"s" : "Să nu uiți niciodată-n viață\npăcatele ce le-ai făcut\nde ele să-ți aduci aminte\nmereu cu sufletul durut.\n\nChiar dacă le-ai plătit cu lacrimi\nși le-ai lăsat demult căit,\na lor aducere aminte\nsă-ți țină sufletul smerit.\n\nGîndind la ele să dai slavă\nAcelui care le-a spălat\nși să te rogi tot mai fierbinte\nși mai cu suflet înfrînat.\n\nSă-ți țină tot mai trează mintea\nși mai în frîu al firii zbor\ncînd tot mai sus te nalți de ele\nvezi mai urîtă fața lor...\n\nȘi pînă vei păși-n lumina\nîn care-i tot pe veci uitat\ncăința relelor făcute\nsă-ți țină capul aplecat.\nCăci doar așa treci pîn-la capăt\ncurat prin cîte încă sînt\nși-ai să te bucuri de răsplata\nsmereniei, la Țărmul Sfînt.\n"
}