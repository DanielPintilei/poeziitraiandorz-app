{
"t" : "O, întîia mea credință!...",
"d" : "",
"s" : "O, întîia mea credință\neu nu te-am uitat nicicînd\nam păstrat curat în suflet\nfocul tău mereu crescînd...\n\nDacă-n vîntul greu al vieții\nuneori părea că-i stins\nel se ridica în urmă\nmai înalt și mai încins.\n\nDacă umbre-ntunecate\nuneori l-au copleșit\nel s-a ridicat în urmă\nmai curat și strălucit.\n\nDupă fiecare jertfă\nal meu suflet l-a purtat\nîntr-o tot mai dulce vatră\nmai puternic, mai curat.\n\nO, întîia mea credință\ncu atît mai mult acum\ncînd m-ai dus atîta cale\ncine mi te-ar frînge-n drum?\n\nCînd prin toate pîn-la Poarta\nCerurilor m-ai adus\ndu-mă prima mea credință\nînc-un pas, pîn-la Isus!\n"
}