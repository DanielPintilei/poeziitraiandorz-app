{
"t" : "Ce sfînt e-un legămînt",
"d" : "",
"s" : "Ce sfînt e-un legămînt, căci Însuși\nHristos, cu Sînge, l-a-ntărit\nși l-a pecetluit cu Prețul\nde Jertfă care l-a sfințit.\n\nCînd omul, lui Hristos jertfește\nființa și voința sa,\nse leagă el, de bunăvoie\ncă-L va sluji și asculta.\n\nCînd omul vine și-și supune\nființa sa lui Dumnezeu\nce poate fi mai sfînt ca asta\nmai cutremurător și greu!\n\nCînd pasu-acesta-i sfînt și unic\ncum unică-i ființa sa\nce-ar mai putea să-l facă-n stare\nsă-l uite sau a și-l călca?\n\n... Să nu-ți privești cu ușurință\ncuvîntu-n care te-ai legat\nținîndu-l, ești prin el un înger\ncălcîndu-l ești un blestemat.\n\nO, Dumnezeu Atotputernic\nal Veșnicului Legămînt\najută-ne pe fiecare\nsă ni-l păstrăm pîn-la mormînt.\n"
}