{
"t" : "De nu poți face-o bucurie",
"d" : "",
"s" : "De nu poți face-o bucurie\ncît întristarea ce-ai făcut\natît de-adîncă și de-ntinsă\n- păcatul tău e netrecut.\n\nDe nu despăgubești asemeni\npe-acel ce l-ai nedreptățit\ncu preț cît cel pierdut de mare\n- păcatul tău e neplătit...\n\nDe nu-ți mărturisești păcatul\natîta cît ai și stricat\nși nu ți-l lași pe totdeauna\n- păcatul tău e neiertat.\n\nDe nu poți lepăda păcatul\nurîndu-i chipul lui hidos\nci mai gîndești la el vreodată\n- păcatul tău e tot nescos.\n\nDe nu te lupți s-alungi păcatul\nținîndu-i sufletul închis\nci-l tot mai ții ascuns în tine\n- tot de păcat vei fi ucis.\n\nȘi-i drept ca nici să nu se uite\nce nu-i lăsat și nu-i plătit\nHristos îți iartă doar păcatul\nlăsat și îndreptat cinstit.\n"
}