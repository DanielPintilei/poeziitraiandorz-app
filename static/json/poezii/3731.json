{
"t" : "Acel ce pururi...",
"d" : "",
"s" : "Acel ce pururi are grijă\nde orișicine-i în necaz\nîți numără și ție pașii\nși lacrimile pe obraz.\n\nSă nu-ți pierzi la necaz credința\nși nici nădejdea cînd ți-e greu\nnici dragostea cînd ești la bine\n- că-n ele-L pierzi pe Dumnezeu.\n\nEl știe cît să-ți lase lupta\nde greutăți și de-ndoieli\nla timp îți va trimite harul\nprin care sufletul să-ți speli.\n\nEl știe cît să-ți lase-n lume\nviața-n bine să-ți răsfeți\nși să ți-l ia cînd e să-ți piară\ncomoara veșnicei vieți.\n\nEl știe cînd e de mustrare\nnevoie spre-ndreptarea ta\nEl știe-n flacăra-ncercării\ncît poți să stai\n- și cînd s-o ia.\n\nSă-I mulțumești de tot ce Domnul\nîți dă-n viață de-orice fel\npe El Îl ai cînd ai credința\nnădejdea și iubirea-n El.\n"
}