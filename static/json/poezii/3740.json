{
"t" : "În credința părintească",
"d" : "",
"s" : "În credința părintească și-n Biserica străbună\nDumnezeu vrea să-L cunoaștem și să-I facem slujba bună\nnașterea din nou, în ele s-o avem și-n sfînta-I Cale\nsă-I cinstim așa Cuvîntul și podoaba Casei Sale.\n\nDoamne, Te rugăm,\nnoi așa să stăm\nși Venirea Ta\nsă ne afle-așa.\n\nDreapta-nvățătură care din părinți ne-a fost lăsată,\ns-o ținem cu mintea trează și cu inima curată\nnașterea din nou cu viața nouă și neprihănită\nîn aceasta să ne-o ducem rodnică și neclintită.\n\nÎn iubirea neschimbată și fierbinte și plăcută,\nsă ne ducem părtășia între frați neprefăcută\n- astfel să ne afle Domnul orișicînd ar fi să vie\ndoar așa am fi cu toții fericiți pe veșnicie.\n"
}