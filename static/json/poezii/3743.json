{
"t" : "Dezbinarea vine numai",
"d" : "",
"s" : "Dezbinarea vine numai de la diavolul oricînd\nîn cel care se dezbină, - de la el e primul gînd\nde la el, că-n el e răul, el e primul dezbinat\nși de-aceea, pentru asta, el e veșnic blestemat.\n\nOrișicine se dezbină, face asta ascultînd\nde satan dezbinătorul... de la el este-acest gînd!\nel dă falsa-ncredințare, el dă duhul îngîmfat\nși oricine le primește, este-un veșnic blestemat.\n\nBlestemată-i dezbinarea, și-ai ei făcători, oricînd\ncăci sub vorba prefăcută, este îngîmfatul gînd\niar cel ce stricînd Cuvîntul, face-acest drăcesc păcat\nfăcătorul dezbinării, - este-un veșnic blestemat.\n\nDumnezeule, trezește-i, pe toți cîți umblă dezbinînd\npentru cîți mai e-o nădejde, dă-le-al pocăinței gînd\niar de cei ce nu-i nădejde, scapă-al Tău popor curat\nstricătorul părtășiei este-un veșnic blestemat.\n"
}