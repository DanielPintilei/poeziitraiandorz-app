{
"t" : "Pentru frații cei statornici",
"d" : "",
"s" : "Pentru frații cei statornici\nmulțumiți mereu\nși nălțați mîini rugătoare\ncătre Dumnezeu\nsă-i păstreze, să-i mulțească Bunul Dumnezeu.\n\nPentru frații și părinții\ncei duhovnicești\nsă se nalțe mai puternic\nrugile frățești\nsă-i păstreze Domnu-n slujba dragostei frățești.\n\nPentru frații ce ne-nvață\nsă avem oricînd\nfața recunoscătoare\nduhul ascultînd\ncăci așa avem lumina vieții ascultînd.\n\nDe la cei aleși de Domnul\npuși îndrumători,\ntoți acei care-i ascultă\nstrîng cerești comori\nDuhul Sfînt prin ei împarte sfintele-I comori.\n\nMulțumim Isuse Doamne,\npentru frații buni\npregătește-le în ceruri\nveșnice cununi\ncăci și ei ne fac s-ajungem veșnice cununi.\n"
}