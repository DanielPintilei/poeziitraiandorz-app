{
"t" : "Candelă de rugăciune",
"d" : "- după Luca 18, 1 -",
"s" : "Candelă de rugăciune\ngînd spre ceruri nălțător\nduh smerit trudind s-adune\nmîntuire tuturor.\n\nAșa ești tu Lucrarea Sa\nși Domnul e răsplata ta\nviața ta este Hristos\nEl Țelul tău cel luminos.\n\nÎndelung ispășitoare\ndin abateri și din vini\ndarnic înțelegătoare\npentru prieteni și străini.\n\nRăsplătind cu bunătate\nrăul îndelung purtat,\npentru zări descătușate\nrugătoare necurmat.\n\nNu-nceta să arzi fierbinte\ncătre Cer cu foc duios\npentru tot ce-aștepți nainte\nspre slujirea lui Hristos.\n\n"
}