{
"t" : "Veniți să privim la crinii",
"d" : "",
"s" : "Veniți să privim la crinii\ncerului, cu dragi veșminte,\n- și să ne-amintim cu toții\nale Domnului cuvinte...\n\nDoamne, cît trăim,\nfă să ne-amintim\ntot Cuvîntul Tău\nsă-L trăim mereu.\n\nSă n-avem prea multă grijă\nde lumeasca-mbrăcăminte,\nci de suflet mai degrabă\nsă-l gătim cu haine sfinte.\n\nVeniți să privim la corbii\ncare nu strîng în grînare\nsă vedem cum Tatăl nostru\ngrija hranei lor o are.\n\nNici noi de lumeasca hrană\nsă nu fim prea-n frămîntare,\nci să strîngem mai degrabă\nhrana cea nepieritoare...\n"
}