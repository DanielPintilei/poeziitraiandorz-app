{
"t" : "Știți voi, fraților",
"d" : "",
"s" : "Știți voi fraților ce-am spus\nla-ntîlnirea cu Isus,\ncă de-ar fi să și murim\nnoi n-o să-L mai părăsim?\n- de ce oare-acest cuvînt\nl-am uitat așa curînd?\n\nDoamne, - nu lăsa\nsă mai pot uita\nascultarea Ta,\nci să-mi țin mereu\nlegămîntul meu\npus lui Dumnezeu!\n\nȘtiți voi ce-am făgăduit\ncînd la Domnul am venit\nrugăciunea lăcrimînd\nBiblia cu drag căutînd\n- de ce oare-acuma nu-s\nastea cum atunci am spus?\n\nȘtiți voi oare ce gînd sfînt\nam luat în legămînt,\nCasa Domnului să știm\ntot mai mult s-o prețuim?\n- de ce oare-acum uităm\ns-o iubim și s-o căutăm?\n"
}