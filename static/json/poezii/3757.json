{
"t" : "Tatăl nostru cel din Ceruri, iar",
"d" : "",
"s" : "Tatăl nostru Cel din Ceruri,\niar venim să Te rugăm,\n- a Ta milă și-a Ta Mînă\nle dorim și le căutăm.\n\nDă-ne mila Ta,\nscut în vremea grea,\nMîna Ta s-o ții\npeste-ai Tăi copii!\n\nLumea-i rea, ispite-s multe\nși primejdii multe sînt,\nnumai Tu poți fi prin toate\nadăpostul nostru sfînt!\n\nNoi sîntem ființe slabe\nși adeseori cădem\nDoamne, toată izbăvirea\nnuma-n Mila Ta avem.\n\nTatăl nostru Cel din Ceruri,\nTe rugăm să ne păzești\nîntr-o inimă smerită\nduhul dragostei frățești.\n\nȚine-ne-ntre frații noștri\ncredincioși și răbdători\nsă putem primi cununa\nîntre ei - biruitori!\n"
}