{
"t" : "Cunosc dușmanul care...",
"d" : "- după 1 Petru 5, 8 -",
"s" : "Cunosc dușmanul care se ține după mine\nsimt ochiul lui de sînge la orice pas pîndind\nadeseori uitîndu-l pe neașteptate vine\ncu sete să ucidă, în inimă țintind.\nDar știu că Bunul Prieten viața nu mi-o lasă\nsăgețile desigur mă dor dar nu mă frîng\niar rănile făcute se vindecă, nu-mi pasă\nm-avînt din nou în luptă și n-am de ce să plîng.\nEu îmi cunosc dușmanul și știu ce-mi poate face\ndar nu-ncetez nici lupta nici cîntecul voios\nnu el mă va ucide ci voi muri în pace,\nnu el o să m-oprească ci-odihna lui Hristos!\n"
}