{
"t" : "În Ziua Bucuriei - 1",
"d" : "",
"s" : "... În Ziua Bucuriei să ne-amintim de Prețul\nprin care bucuria aceasta am primit,\nde Tatăl Făcătorul Cel Sfînt - și de Mărețul\nCuvînt al Mîntuirii... din veci făgăduit.\n\nSă ne-amintim,\nsă-L însoțim\ncu El să suferim,\n- de-L vom iubi\nși însoți\ncu El vom birui.\n\nVeniți acum spre Domnul, cu lacrimi și iubire\nveniți spre Drumul Crucii, cu toții pas cu pas\nca să trăim cu Domnul, întreaga-I Pătimire\nși să-I putem fi-alături, în al Izbînzii Ceas.\n\nVeniți, lăsați acuma toți grija cea lumească\nla Cina cea de Taină, veniți, plîngînd să stăm\nEl, Sîngele și Trupul Său Sfînt să ne-mpărțească\nși-mpărtășiți, prin toate, pe Domnul să-L urmăm!...\n"
}