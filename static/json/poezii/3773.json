{
"t" : "Din Ziua Bucuriei... 13",
"d" : "",
"s" : "Din Ziua Bucuriei, și-n urmă și-nainte\ne totul numai soare și numai har divin\nchiar cei ce nu-s nici leagăn\nsau sînt demult morminte,\npe toți, Lumina Slavei, i-nvăluie deplin.\n\nHristos a Înviat, - Hristos a Înviat,\nViața ne-a redat,\ncîntați cu har și zel\nslăvit să fie El - slăvit să fie El\nHristos a Înviat!\n\nHristos e-acum cu Tatăl la Dreapta Preamăririi\nHristos e-acum Garantul a tot ce-I cerem noi,\nHristos e Slava noastră\nși-n Raiul Fericirii\nne pregătește locul slăvit și scump, de-Apoi.\n\nHristos Cel Sfînt și Veșnic\nveghează cu putere\nasupra Turmei Sale, în orice loc și drum,\nHristos Cel Viu va-ntoarce\nși-o Veșnică-nviere\nne va-nsori surghiunul și lupta de acum...\n"
}