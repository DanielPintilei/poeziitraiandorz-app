{
"t" : "Din Ziua Bucuriei... 14",
"d" : "",
"s" : "Din Ziua Bucuriei, privim și mai departe\nla Ultima-mplinire a Ultimei Solii,\nde care doar o clipă și-un prag ne mai desparte:\n- Venirea Lui cu plata, la cei morți și cei vii!\n\nIsus, Tu iarăși vii - Tu iarăși vii\ncu noi pe veci să fii\n- ajută-ne veghind să stăm\nși lupta bună s-o luptăm\n- așa să Te-așteptăm!\n\nCumplit va fi-atunci plînsul, slăvită-a fi cîntarea\nînspăimîntați nebunii preafericiți cei sfinți,\neternă va fi-osînda eternă-ncununarea,\ncăci Dumnezeu plini-va a Lui făgăduinți!\n\n... În Ziua Bucuriei, alege și tu bine,\ncăci îți alegi ori slava, ori chinul viitor,\nprimește Jertfa Crucii cît este lîngă tine,\nprimește-L azi pe Domnul, cît e Mîntuitor!\n"
}