{
"t" : "Doamne, numai Tu știi",
"d" : "",
"s" : "Doamne, numai Tu știi Singur\nsufletu-mi împovărat\ntainele ce mi le-acopăr\nranele ce nu-mi arat\ndorul care nu-l pot spune,\ngîndul care mi-l ascund,\n- numai Singur Tu-mi vezi Doamne\ntot ce alții nu-mi pătrund!\n\nNumai Ție Îți pot cere\nce la nimeni nu mai cer\nși să-Ți spun ce nu pot spune\nnici un altui sfînt din Cer\nnumai Ție, - numai Singur\nTu știi ce nu pot să spun\nnici la mama mea cea dulce\nnici la sfîntul cel mai bun.\n\nDoamne, - liberează-mi gîndul\ncătre ținta ce mi-ai pus,\nDoamne-ajută-mi legămîntul\ncare știi că mi l-am spus,\nDoamne, dă-mi împărtășirea\ncare știi că-i viața mea,\n- Doamne, vindecă-mi iubirea\nde-ndoiala cea mai grea!\n"
}