{
"t" : "De ce-ați uitat?",
"d" : "- după Filipeni 3, 18 -",
"s" : "De ce-ați uitat porunca ce-aveați de la-nceput\nsă mergeți pîn-la Țintă pe drumul cunoscut\nsă vă-nfruntați vrăjmașii sub orice nume-ascunși\nde sfînta datorie care-o aveați, pătrunși?\n\nDe ce-ați stat cu vrăjmașul de vorbă s-ascultați\nviclenele-i cuvinte prin care-ați fost legați?\n- priviți, voi n-aveți astăzi nici sabie nici scut\niar moștenirea voastră la dînșii v-a căzut.\n\nPriviți măcar în urmă la roade... la ruini,\nla dezbinări, la certuri, la frații-ajunși străini\nși veți vedea ce duhuri sînt cele ce-au venit\nla voi cu chip de înger și glas neprihănit.\n\n- Nu numai desfrînarea și necredința sînt\nvrăjmașii noștri-n lupta cea sfîntă pe pămînt\ncredințele păgîne cu chip viclean-smerit\nla fel ni-s de vrăjmașe, la fel ne-au nimicit.\n\nSă ne trezim să rupem ucigătorul laț\nprin care-am fost de șarpe mințiți și dezbinați\nviteji să punem mîna pe sabia de foc\npăcatul cel potrivnic să nu-l cruțăm deloc.\n\nPăcatului să-ntoarcem măsura înapoi\nnu ne-a cruțat el frații, să nu-l cruțăm nici noi\ns-avem măcar atîta curaj să-l înfruntăm\ncît are el, vrăjmașul, să fure ce-apărăm.\n\n"
}