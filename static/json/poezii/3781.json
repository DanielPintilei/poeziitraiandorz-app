{
"t" : "Doamne, nu vrem niciodată",
"d" : "",
"s" : "Doamne, nu vrem niciodată\nsă slăbim pe cale,\nnici să ne-ndoim de grija\nbunătății Tale,\nnici să ocolim durerea\nce ne-o crezi Tu bună,\nci ne temem să nu pierdem\ndragostea-mpreună,\n- Doamne, fă să nu ne pierdem\ndragostea-mpreună!\n\nFie cît de lungă lupta\nși de grea lucrarea\nfie cît de aspră munca\nși amară starea\nîndurăm orice furtună\nsuferim lovirea,\nnumai ține-ne-mpreună\nși ne dă iubirea,\n- Doamne, ține-ne-mpreună\nși ne dă iubirea.\n\nOrice osteneli s-ar cere,\norice vînt să bată,\nnu lăsa să ne despartă\nnimeni niciodată.\nNe răbdăm cu voie bună\ncrucea și-asuprirea\nnumai ține-ne-mpreună\nși ne dă iubirea\n- Doamne, ține-ne-mpreună\nși ne dă iubirea!\n"
}