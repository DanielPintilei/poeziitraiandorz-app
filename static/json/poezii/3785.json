{
"t" : "Fii puternică și mare",
"d" : "",
"s" : "Fii puternică și mare\nîn Hristos, credința mea,\nnici nu știi azi ce mai are\nîncă Dumnezeu să-ți dea!\nnici gîndești cu ce-ndurare\nbunătatea Lui mai vrea\nsă-ți prefacă noaptea-n soare,\n- ai Iubirea,\ncrede-n ea!\n\nȚine steagul sus, purtîndu-l\nochii țintă la Isus,\nsfînt și drept să-ți fie gîndul\nhotărît cuvîntul spus,\nneschimbat urmează-ți rîndul\nneclintit unde-ai fost pus,\nEl te va nălța nălțîndu-L\n- ai Nădejdea\nține-o sus!\n\nNu ceda un iot din drumul\nAdevărului frumos,\noricît te-ar călca duiumul\nveacului necredincios,\ntoate vor pieri în scrumul\nunui prăpăd nemilos,\n- vină focul, crească fumul,\ntu fii sigur\nîn Hristos!\n"
}