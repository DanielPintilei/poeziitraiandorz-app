{
"t" : "Nu mai plîngeți",
"d" : "",
"s" : "Nu mai plîngeți ochi iubiți\nlacrimă amară,\nFața Scumpă ce-O doriți\ntot pe norul ce-l priviți\nSe va-ntoarce iară.\n\nNu mai plînge suflet drag\nlîngă țărmul mării,\nîn curînd al Nunții Steag\nîți va străluci în prag\nceasul Cununării...\n\nNu mai plînge cu amar\ninimă zdrobită,\npeste-al tău cernit hotar\nîn curînd veni-va iar\nluna strălucită.\n\n- Fă-ți mai vrednic sfîntul spor\npentru Cel ce Vine,\ncăci grăbit, plecatul Dor,\npe același dulce nor\nva grăbi la tine.\n\nFață scumpă, nu purta\nvăl de văduvie\ncă-n curînd pe fruntea ta\ndulce te va săruta\nSoț de Veșnicie!\n"
}