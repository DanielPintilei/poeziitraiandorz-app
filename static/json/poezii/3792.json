{
"t" : "Ți-am spus Isuse",
"d" : "",
"s" : "Ți-am spus Isuse: Te iubesc\nde zeci de ori, de-o mie\nTU mi-ai șoptit: - îți mulțumesc,\n- dar oare o să ție?\nDup-o-ncercare,\ndup-un an,\nori dup-o ispitire,\nnu va ajunge-o vorbă-n van\nși-un vis - a ta iubire?\n\nO, cîte vorbe Mi s-au zis\nși cîte legăminte,\n- și toate-au fost curînd doar vis\nși umbre și morminte!\nCa florile s-au pîrjolit\nîn cea dintîi dogoare,\nabia vedeam c-au înflorit\nși s-au și ars de soare!\n\n- Nu Doamne, ci chiar dacă toți\ns-ar lepăda de Tine,\neu, chiar să mor, - să știi că poți\nsă Te încrezi în mine!\n- O, fiul Meu, ferice-ar fi\nde tine pe vecie,\ndac-ai răbda și ți-ai păzi\ncuvîntul dat azi Mie...\n"
}