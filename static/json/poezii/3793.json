{
"t" : "Am dorit să-Ți fiu",
"d" : "",
"s" : "Am dorit să-Ți fiu Isuse,\no lumină dulce\nînsă parcă Ți-am fost numai\nun sărut pe Cruce\nși-am dorit să-Ți fiu o mînă\nmoale și ușoară\nînsă parcă Ți-am fost numai\ncîntec și povară...\n\nAm dorit să fiu un zîmbet\nîntr-un ceas de jale\nînsă parcă Ți-am fost numai\nplîns și dor pe cale,\nam dorit să-Ți fiu o umbră\nîntr-o grea dogoare,\nînsă parcă Ți-am fost numai\ndragoste ce doare...\n\nAm dorit să ai Isuse,\nun alin în mine,\ndar atît de prea departe\ndragostea mea vine\nși-a Ta sete-ndepărtată\nnu se mai alină\n- orișicît Ți-ar fi de dulce\napa mea-i puțină...\n\nDoamne, cînd va fi odată\nsă nu-Ți fiu departe,\ntot ce n-am putut fi-n viață\nsă-Ți pot fi în moarte,\nși-apoi după Înviere\npînă-n Veșnicie,\nce n-a fost nici Ieri nici Astăzi\nmăcar Mîine fie!\n"
}