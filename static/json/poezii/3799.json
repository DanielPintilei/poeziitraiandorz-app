{
"t" : "Am așteptat Isuse",
"d" : "",
"s" : "Am așteptat Isuse\natît a mea-nviere,\nînchis în întuneric\nîn fiere și-n coșmar,\n- și cînd ai vrut Isuse,\nprelunga mea durere\ns-a prefăcut minune\nși dragoste și har!\n\nÎn veci Te voi slăvi, voi slăvi, voi slăvi\nși-n veci voi mulțumi, mulțumi, mulțumi\niubirii Tale Scump Isus, Drag Isus, Bun Isus\ncăci Tu viața mi-ai adus!\n\nO, fii slăvit Isuse,\nCel ce mi-ai dat izbînda\nîn ziua cînd tot harul\nmi-l socoteam sfîrșit\nda, chiar în Ziua-n care\neu mi-așteptam osînda\nTu mi-ai deschis tot cerul\niubirii, fericit...\n\nO, Tu Judecătorul\nce trebuia să-mi spună\nosînda alungării\ndin raiul meu pierdut,\n- mi-ai dat cu Mîini de Mire\na dragostei cunună\nși binecuvîntarea\ncu împătrit sărut!\n"
}