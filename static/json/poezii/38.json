{
"t" : "Cina Domnului e gata!",
"d" : "",
"s" : "Cina Domnului e gata!\n- Și-a trimis Stăpînul iară\npe toți solii Lui s-adune de prin lume\nde prin țară,\nmii de suflete chemate pentru masa Lui bogată -\ntoți cîți vreau să se hrănească,\nfără bani și fără plată!\n\nS-au împrăștiat prin lume, cu solia Lui, argații\nca să cheme-ntîi la Cină toți avuții și bogații!\n- Însă cum s-au dus veniră,\ncăci din cei chemați la Cină\nrobii grijilor și-a tinei,\nn-au fost doritori să vină.\n\nȘi-a trimis Stăpînul iarăși,\npeste tot din nou, argații\ndar s-adune-acum la Cină flămînziții\nși-nsetații!\n- Ei venind se veseliră săturîndu-se sărmanii,\norbii, șchiopii, chinuiții\nce răbdaseră cu anii!\n\nAdevăr vă zic Eu astăzi:\ntoți cîți sînt chemați la Cină,\ndintre cei bogați,\nadesea nu vrea nimenea să vină.\nEl îi cheamă, să nu spună că n-au auzit chemarea\ndar răsplata-ntreagă-o ține\ncelor ce-au primit iertarea.\n"
}