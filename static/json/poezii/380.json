{
"t" : "Unde-ți este unitatea?",
"d" : "- după Evrei 10, 25 -",
"s" : "Unde-ți este unitatea,\ndacă ești ostaș cum spui,\ncare-ți este misiunea,\ncui asculți și te supui?\nunde-i steagul tău și locul,\ncare-i haina ta acum,\ncare-i ținta ta,\nspre unde trebuie să mergi? și cum?\nunde-i sabia și scutul,\nsemnul tău că ești ostaș,\nunde-ți este conștiința?\ncum te lupți? cu ce vrăjmaș?\nunde ești acum?\nși unde trebuie-n sfîrșit să fii?\ncare-i drumul?\nunde-s frații?\ndacă-i ai și dacă-i știi?...\n\nDacă nu le știi pe-acestea\nhotărît și luminos,\nnu te înșela, tu nu ești\nun ostaș al lui Hristos!\nNu-s ai Domnului ostașii\ndezertori și nesupuși,\nnici acei ce nu ascultă\nși-s de orice valuri duși.\nDe ești astfel - fără țintă,\nfără cale,\nfără frați,\ntu ești fiul rătăcirii,\nprins de cel viclean în laț\ncăci ostaș curat e-acela\ncare știe orișicînd\nunde-i steagul lui și frații\nunitatea-n veci păstrînd.\nȘtie care-i sînt vrăjmașii\nși se luptă nebătut\ncredincios sub steagul care\ns-a-nrolat de la-nceput.\n\n"
}