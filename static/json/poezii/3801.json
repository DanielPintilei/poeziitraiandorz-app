{
"t" : "O, cum să uit Isuse, eu?",
"d" : "",
"s" : "O, cum să uit Isuse, eu\no, cum să uit cît bine\nadus-ai sufletului meu\ncînd Te-ai plecat spre mine?\nUitat-am tot ce-am suferit,\ndar nu uit niciodată\ntot ce Ți-am dat\nși ce-am primit\nîn ziua neuitată\nIsuse-al meu, Isus Iubit\n- în ziua neuitată...\n\nO, cum să uit ce har divin\ns-a revărsat în mine\npărea că mii de îngeri vin\nși zbor cu ei spre Tine,\npărea că mii de sori lucesc\nși zare-ntreagă cîntă\ncă mii de lumi sărbătoresc\nminunea cea mai sfîntă\n- Isuse-al meu, Isus Iubit\nminunea cea mai sfîntă...\n\nO, n-am să uit Isus Iubit\nci-n Veșnicia toată\nvoi preamări necontenit\niubirea-Ți minunată,\ncă-n clipa vieții cea mai grea\ncînd mi-așteptam pieirea\nai cununat în viața mea\nlumina cu iubirea,\n- Isuse-al meu, Isus Iubit\nlumina cu iubirea...\n"
}