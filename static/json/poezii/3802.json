{
"t" : "Iubirea mea de Domnul",
"d" : "",
"s" : "Iubirea mea de Domnul\nce faci tu oare-acum,\nde ce tu dormi în casă\ncînd El suspină-n drum,\nde ce tu stai la masă\ncînd El e părăsit\nde ce nu rabzi alături\nde Domnul tău Iubit?\nde ce nu rabzi, de ce nu rabzi alături\nde Domnul tău Iubit?\n\nTu-I spui mereu cu graiul:\n- Isuse, Te iubesc,\ndar oare-a tale fapte\nși gînduri ce-I grăiesc?\nce-I spune-a ta viață\ncu tot ce-ascunzi în ea,\nde ce nu-I ții cuvîntul\nce I l-ai dat cîndva?\nde ce nu-I ții, de ce nu-I ții cuvîntul\nce I l-ai dat cîndva?\n\nIubire dulce, vino\ns-aducem mai frumos\nși frunzele și rodul\nmai vrednic de Hristos,\nși vorba, dar și fapta\nde-același preț ceresc,\nsă creadă El cînd spunem\nIsuse, - Te iubesc!\nsă creadă El, să creadă El cînd spunem\nIsuse, - Te iubesc!\n"
}