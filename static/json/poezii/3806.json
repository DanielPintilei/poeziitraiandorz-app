{
"t" : "Ai milă de mine",
"d" : "",
"s" : "Ai milă de mine, ai milă Isus,\nascultă-mă ziua și noaptea și seara,\ntot dorul din suflet plîngînd Ți l-am spus\nși totuși întruna îi crește povara.\n\nMă-nconjură valuri și flăcări mă-ncing\nși-n față cît zarea se-ntinde pustia,\n- ai milă de mine Isuse, să-nving\ncînd fiarele urlă și vine urgia!\n\nStrăină mi-e casa, străini mi-s ai mei,\ncu ură-mi răscumpăr iubirea-nspre Tine\ncînd inima-și pierde puterile ei,\nai milă, ai milă Isuse de mine!\n\nDeparte-I Izvorul, iar setea mi-e grea\ndeparte-I Alinul, iar inima-i pară,\nai milă Isuse de dragostea mea\ncînd ziua i-e noapte\niar zorii i-s seară!\n\nAșează-mi Isuse al Crucii sărut,\npe frunte, pe buze, pe ochii cu rouă,\nși-mi binecuvîntă, sub dulcele scut\niubirea din una\nși crucea din două...\n"
}