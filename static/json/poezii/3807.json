{
"t" : "Eu știu că știi Isuse",
"d" : "",
"s" : "Eu știu că știi Isuse ce mult Te pot iubi\nși totuși Ți-aș tot spune\nde mii de ori pe zi\nși Ți-aș cînta întruna și Ți-aș șopti mereu\ncă doar așa-mi astîmpăr cît foc e-n sînul meu.\n\nTe iubesc, Te iubesc, Te iubesc,\nDorul meu, Domnul meu Cel Ceresc,\nfă mereu, Domnul meu,\nsă șoptesc cît trăiesc\nTe iubesc, Te iubesc, Te iubesc...\n\nEu știu că ești aicea cu mine Drag Isus,\nși totuși pari departe la mii de leghe dus\neu știu c-auzi și gîndul cel tainic ce-l șoptesc\nși totuși, parcă-mi vine să urlu: - Te iubesc!\n\nEu știu că vezi cît sufăr de dorul Tău și-acum\ndar parc-aș vrea mai bine să știi și cît și cum\nca să-nțelegi că-i vremea să nu mai întîrzii,\neu știu că știi Isuse,\ndar vreau mai mult să știi!...\n"
}