{
"t" : "Isuse, cînd întîia oară",
"d" : "",
"s" : "Isuse, cînd întîia oară\nîn casa vieții mi-ai venit,\nnici nu știam că sînt pe lume\nașa eram de fericit\n- nici nu știam ce spun cu gura\nși nici cu mîinile ce fac,\nși nu știu ce-aș fi fost în stare\nca să Te țin la mine-n veac!\n\nIsuse, cînd întîiași dată\nTu mi-ai cinat la masa mea,\ntot ce știam că am mai dulce\nȚi-am pregătit și-am pus pe ea\ndoream să nu uiți niciodată\nla cîte mese-ai mai fi stat\ncă cea mai fericită cină\naici la mine-ai ospătat!\n\n... Isus, - dar cînd întîiași dată\nla mine Te-ai simțit străin\nplîngeam ca-nnebunit spunîndu-mi\ncel mai adînc și-amarnic chin\nși-ntreg Te-aș fi scăldat în lacrimi\nși n-a fost preț să nu-l fi dat\nnumai să știu, să simt Isuse\ncă-mi ierți\nși-mi uiți,\nce Te-a-ntristat!...\n"
}