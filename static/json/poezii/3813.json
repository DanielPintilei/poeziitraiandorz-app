{
"t" : "Isus, de veacuri ești...",
"d" : "",
"s" : "Isus, de veacuri ești în lume,\ndar ce tîrziu eu Te-am aflat,\nde-atîția ani mi-erai aproape\nși totuși cît m-ai așteptat!\n\nCîți soli trimis-ai după mine\ndeparte, unde stam pustiu,\nîntors-am în sfîrșit la Tine\n- dar vai ce-ncet\nși ce tîrziu!\n\nCît m-a chemat duios Cuvîntul\nsă-ntorc din rătăcirea-mi grea,\ndar cît am lenevit lăsîndu-L\npînă-a pătruns în noaptea mea.\n\nCu cîte lacrimi pentru mine\nvărsat-au cei ce m-au chemat,\ns-ar face-o baie de suspine\nsă fiu de șapte ori scăldat...\n\n... De ce așa tîrziu Isuse\nCuvîntu-n suflet mi-a pătruns,\nde ce au trebuit nespuse\nîndurerări, - pîn-am răspuns?\n\nTu m-ai iertat, căci harul iartă\ndar eu în veac nu-mi iert, - c-am stat\natîția ani așa departe\nși-așa tîrziu Te-am ascultat!\n"
}