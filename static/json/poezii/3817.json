{
"t" : "Noi ne-am bizuit pe Tine",
"d" : "",
"s" : "Noi ne-am bizuit pe Tine,\ndoar pe Tine Scump Isus,\nla altcineva, la nimeni\nniciodată nu ne-am dus,\npe la nici un scut al lumii\nniciodată noi n-am fost,\nnimănui n-am vrut să-i cerem\nnumai Ție, adăpost...\n\nN-am vrut nimănui să spunem\nnumai Ție cît am plîns,\nlîngă nici un sîn din lume\nnumai lîngă-al Tău ne-am strîns,\nn-am vrut nimănui să-i cerem\nnumai ajutorul Tău,\nnimeni nu putea pe lume\nsă ne facă decît rău.\n\nDe aceea n-avem lacrimi\nnici cîntări n-avem de-ajuns\ns-arătăm ce mulțumire\ndatorăm, că ne-ai răspuns\n- Binecuvîntat fii Doamne,\nSfîntul nostru Adăpost,\nnimenea pe lumea asta\nn-ar mai fi\nce Tu ne-ai fost!\n"
}