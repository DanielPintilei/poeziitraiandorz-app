{
"t" : "O, n-am să uit Isuse",
"d" : "",
"s" : "O, n-am să uit Isuse, nimic din ce mi-ai dat,\nde orice dar cu lacrimi Te-am binecuvîntat,\n- dar de-al iubirii dulce și unic dar ceresc\ncît pentru celelalte o mie, Te slăvesc!\n\nTe slăvesc - și-Ți mulțumesc\nDomnul meu Ceresc,\nvoi cînta - și voi cînta\nnumai slava Ta...\n\nO, n-am să-Ți uit al milei și bunătății dar,\nși-al mîngîierii picur din ceasul meu amar,\nde toate am cuvinte\nsau plîns să-Ți mulțumesc,\n- dar de-al iubirii aur, - Isuse, nu găsesc!\n\nO, dulce darul unic al dragostei de Sus,\nce slavă pentru tine s-aduc eu lui Isus?\nce lacrimi și ce cînturi,\ncă-n tine dulce dar\nmi-a dat o bogăție ce n-are-n veci hotar...\n\nSlăvit să fii Isuse, Bogatul meu Stăpîn,\neu, pentru-a Ta iubire, dator în veci rămîn\nTe voi slăvi de-a pururi mereu mai fericit\ncă-n dragostea cerească nu-s margini\nnici sfîrșit!\n"
}