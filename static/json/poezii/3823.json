{
"t" : "Iubire, pentru tine cît",
"d" : "",
"s" : "Iubire, pentru tine\ncît nu știu mai frumos,\nspăl din genunchi, cu lacrimi\ngenunchii lui Hristos,\nși-aduc sărut fierbinte\npicioarele-I tăcut\nde mii de ori fiindu-I\ndator că te-a făcut.\n\nÎi mulțumesc în felul\ncel mai frumos și sfînt\ncă mi te-a dat în ceasul\ncel nalt de legămînt\nși-n felul cel mai dulce\nde unic și frumos\ncum, nu mai poate nimeni\nsă dea pentru Hristos!\n\nO, nu-mi lua Isuse\nvreodată ce mi-ai dat,\npăstrează-mi-l de suflet\npe veci adînc legat,\ncăci asta-i frumusețea\nîn tot ce-Ți dau și-Ți cer,\nașa-mi vreau fericirea\nși pe pămînt și-n Cer!\n"
}