{
"t" : "Cum voi răsplăti?",
"d" : "",
"s" : "Cum voi răsplăti eu Doamne,\ntoată bunătatea Ta,\ncu ce grai s-o știu eu spune,\ncu ce psalmi s-o știu cînta,\ncu ce lacrimi să Ți-o laud\ncu ce suflet s-o cuvînt,\ncînd nu-i îndeajuns nici una\nnici în cer nici pe pămînt!\n\nTot ce pot eu să-Ți dau Ție\ne puțin și trecător\nși mă văd tot mai nevrednic\nși mă simt tot mai dator,\n- și Tu meriți cît nu-s margini\nși Ți-aș da, și nu știu cît,\nbogăția Milei Tale\nmi-a făcut atît-atît!\n\nSlavă veșnică doar Ție\nDomnul meu Isus Hristos,\nTu-mi dai binecuvîntarea\ntoată și de Sus și jos,\nTu-mi dai ce-i mai scump pe lume\nși mai dulce și mai bun,\n- Doamne, bunătatea-Ți multă\ncum s-o cînt\nși cum s-o spun?\n"
}