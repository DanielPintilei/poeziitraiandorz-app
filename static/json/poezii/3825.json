{
"t" : "Doamne, înfrînarea mea",
"d" : "",
"s" : "Doamne, înfrînarea mea\nnuma-n Tine va putea\nbirui ispita grea\nși ieși frumos din ea.\n\nDoamne, numa-n Tine\npot ieși cu bine\ndin al morții val\nla al vieții mal.\n\nDoamne, ține-n harul sfînt\nal nădejdii mele-avînt,\nal credinței legămînt\nși-al iubirii jurămînt.\n\nDoamne, - dă-mi umblării căi\nși încrederii văpăi\nși inimii vîlvătăi\nsă-i cuprind pe toți ai Tăi...\n\nDoamne, crește-mi și-mi rodește\ntoate zările frățești\npînă-n stările cerești,\nca să fiu cum Tu dorești.\n"
}