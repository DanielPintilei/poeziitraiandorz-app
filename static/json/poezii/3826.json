{
"t" : "Doamne, lacrimile-aceste",
"d" : "",
"s" : "Doamne, lacrimile-aceste\ncare-mi curg acuma rîu,\nmulte sînt și grele Doamne,\nca semințele de grîu,\n- fă-le Doamne să rodească (bis)\nspice pline, pîn-la brîu!\n\nDoamne, rugăciunea asta\nȚi se nalță suspinînd,\nca mireasma tămîierii\nSfintei Sfintelor - arzînd\n- fericește-o cu-mplinirea (bis)\nfericitului ei gînd!\n\nDoamne,-mpărtășirea asta\npentru care nu e grai,\ncare-i taină și cutremur\nca o mergere prin Rai,\nprelungește-o pe vecie (bis)\npărtășiei ce i-o dai!\n"
}