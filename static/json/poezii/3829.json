{
"t" : "Cînta-voi totdeauna",
"d" : "",
"s" : "Cînta-voi totdeauna\npe Cel ce mi te-a dat\niertare fericită\nce-ai șters al meu păcat.\n\nUrma-voi totdeauna\npe-Acela ce mi-a spus\nsă te doresc pe tine\nIerusalim de Sus.\n\nPrivi-voi totdeauna\npe-Acel ce mi-a făcut\nși ochii mei să vadă\nMisterul Nevăzut.\n\nPurta-voi totdeauna\niubirea mea spre-Acel\nce mi te-a dat iubire\nîn cel mai dulce fel!\n\nSluji-voi totdeauna\ncu tot ce am și spun\npe-Acel ce mi te dete\niubire, înger bun.\n\nȘi da-mi-voi totdeauna\nîntreagă viața mea\nAcelui ce Viața\nfăcu s-o pot avea!\n"
}