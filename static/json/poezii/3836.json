{
"t" : "Doamne, sufletul...",
"d" : "",
"s" : "Doamne, sufletul mi-l iartă\ncă Te roagă iar\nși-nsetează să se-adape\nîn genunchi din har,\n- ai spre el nespusă milă\nși alină-i lui\nsetea pentru care-n lume\naltă apă nu-i!\n\nDoamne, - inima ascultă-mi\ncînd se roagă-arzînd\nși-Ți aduce-nlăcrimată\ndorul ei flămînd,\n- fă-Ți cu ea-ndurare Doamne\nși alin adu-i\nfoamei pentru care-n lume\naltă pîine nu-i.\n\nDoamne, lacrimile vezi-mi\ncînd izvoară lin\ncă-n spre Mila Ta-și înalță\ntainicul suspin\n- peste-a lor împreunare\nBuzele să-Ți pui\nsoartei lor, pe lumea asta\naltă nuntă nu-i!\n"
}