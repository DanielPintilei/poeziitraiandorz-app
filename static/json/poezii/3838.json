{
"t" : "Sufăr pentru Tine",
"d" : "",
"s" : "Sufăr pentru Tine,\nPreaiubitul meu\ninima din mine\nTe-ar chema mereu\ngîndul mi se-aține\nnumai Ție dus\nsufăr pentru Tine, Preaiubit Isus!\n\nCînd mă scol în noapte\nși-ngenunchi cu dor,\nDoamne, - numa-n șoapte\nspun cît Te ador,\ntoate-a mele fapte\nȚi le plîng și spun\n- numai roade coapte aș dori s-adun!\n\nSufăr pentru Tine\nPreaiubit Ceresc,\n- stările divine\niată ce-mi doresc\nCrucea Ta-mi străluce\nca pe cer un steag\nea mereu conduce drumul meu pribeag.\n\nSufăr pentru Tine\nPreaiubitul Sfînt\nimnele-Ți divine\nfericit le cînt,\ntot ce este-n mine\narde de-al Tău dor,\nsufăr pentru Tine, Drag Mîntuitor!\n"
}