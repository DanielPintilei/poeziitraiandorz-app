{
"t" : "Dintre cîte cînturi",
"d" : "",
"s" : "Dintre cîte cînturi mă atrag în lume\nale Tale-s cele mai cu dulce nume,\ndintre cîte graiuri inima mi-o cheamă\nnumai ale Tale le mai țin în seamă,\nScump Isus, Drag Isus,\nle mai țin în seamă.\n\nDintre cîți luceferi noaptea mea-ai adună\nnumai ale Tale raze mă-ncunună,\ndintre cîte stele îmi lucesc pe ape\nnumai ale Tale mi le vreau aproape,\nScump Isus, Drag Isus,\nmi le vreau aproape.\n\nDintre cîte vînturi îmi adie-n zare,\nnumai ale Tale vreau să-mi dea răcoare\ndintre cîte steaguri îmi atrag privirea\nnumai de-ale Tale mi-alipesc iubirea\nScump Isus, Drag Isus,\nmi-alipesc iubirea.\n\nDintre cîte fețe dragi îmi vin în casă\nnumai a Ta dulce Față-I mai frumoasă,\nși din cîte șoapte în cîntări mi-s puse\nnumai pe-ale Tale le ascult Isuse...\nScump Isus, Drag Isus,\nle ascult Isuse...\n"
}