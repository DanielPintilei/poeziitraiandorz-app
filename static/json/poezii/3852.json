{
"t" : "O, fiu curat...",
"d" : "",
"s" : "O, fiu curat - nu-ntoarce\nsă-ți iei haina oprită\nci fugi, cînd ea-ți rămîne\nîn mîini la vreo ispită,\no clipă de-ai întoarce\nputerea ta va scade,\n- plăcerea de-o clipită\nte-ar arde-n veci și roade!\n\nO, fiu viteaz, - nu-ntoarce\nsă-ți afli spada ruptă\ncu pumnul mai departe,\ncu brațul gol te luptă,\no clipă de-ai întoarce\nuitarea te-ar desparte\n- uitarea de-o clipită\npe mulți i-a dus la moarte!\n\nO, fiu străjer, - nu-ntoarce\nsă-ți iei nimic din casă\ncînd Mirele sosește\nmergi după El la masă,\no clipă de-ai întoarce\nși ușa s-ar închide,\nnu-i nimeni niciodată\napoi a-ți mai deschide!\n"
}