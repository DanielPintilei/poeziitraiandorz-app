{
"t" : "Să nu treci cu vederea",
"d" : "",
"s" : "Să nu treci cu vederea\nnimic din jurul tău\ns-ajuți la tot ce-i bine,\nsă lupți cu tot ce-i rău.\n\nSă spui doar adevărul\ncu-atît mai mult atunci,\ncînd însuți tu-ai să suferi\nsub sfintele-i porunci.\n\nSă nu-i uiți niciodată\npe cei nedrept loviți\n- viața să ți-o dărui\ndar ține ce promiți!\n\nSă-ți simți alături frații\niar pe tine-așa,\ntu una cu-a lor țintă\nei una cu a ta.\n\nSă simți că mîntuirea\natunci doar poți s-o ai,\ncînd și pe-ai tăi cu tine,\nîi duci frumos spre rai.\n\nViața ta legată\nde-ai tăi s-o simți mereu,\natuncea, doar atuncea\nÎl ai pe Dumnezeu!...\n"
}