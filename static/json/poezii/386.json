{
"t" : "La fel am suferit",
"d" : "- după Romani 8, 36 -",
"s" : "La fel am suferit mereu\nca-n prima clipă de durere\ncalvarul tot, suit din greu\ncu stropul ultim de putere!\nLa fel am dus ca-n primul ceas\ntoți anii grei ai despărțirii,\nîntreg urcușul, pas cu pas,\nsimțit-am crucea pătimirii!\n- Dar n-a durut nimic nespus\nca înțelegerea greșită\na celor pentru care-am dus\natîta cale pătimită.\nLa fel ne doare și acum\ncînd inimile-s înșelate\nsă înțeleagă că alt drum\nși rost au jertfele-ndurate.\nRăbdăm și azi la fel de greu\ndurerea crîncenă și plină\ndar numai pentru Dumnezeu\nsă știți că n-avem altă vină.\n"
}