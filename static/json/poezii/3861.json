{
"t" : "Ce minunați sînt ochii...",
"d" : "",
"s" : "Ce minunați sînt ochii cu lacrimile-n ei\nde după rugăciunea înaltă și fierbinte,\nce strălucit e plînsul din anii cei mai grei\nce-au îmbrăcat iubirea cu veșnice veșminte.\n\nCînd umbrele coboară pe apele adînci\nlumina se retrage spre culmile curate,\n- cît valurile vieții ne vor izbi de stînci\nși plînsul și cîntarea ne sînt adevărate...\n\nCînd clopotul de Denii răsună liniștit,\ncoboară în adîncul evlaviei din tine\nși-ascultă-ți pocăința cum crește fericit\nca roadele și frunza livezilor divine.\n\nCe minunat e-alinul adus într-un sărut\npe lacrima tăcută și fața mult dorită\nși cîtă vindecare e-n sufletul durut\no-mbrățișare dulce adînc împărtășită!\n"
}