{
"t" : "Vai ție Betsaida...",
"d" : "",
"s" : "Vai ție Betsaida, vai ție Horazim\n- vă plîngem cu durere\nși jalnic vă privim,\ndacă-n Sidon vreodată și-n Tir s-ar fi făcut\nminuni ca-n voi, acestea în plîns ar fi căzut,\nde-aceea-n Judecata cea Mare de Apoi,\nmai bine o să fie de ele ca de voi!\n\nȘi vai Capernaume și ție tot atît,\ncăci pîn-la locul morții de veci te-ai coborît\ndacă Sodoma însăși vedea ce-ai văzut tu,\nși-ar fi lăsat păcatul\nși-ar mai trăi și-acu’\n- de-aceea-n Judecata cea ultimă și grea\nmai greu va fi de tine cu mult, decît de ea!\n\n... Mai vai decît de ele, mă tem că e de noi,\ncei ce trăim acuma ca-n zilele de-Apoi\ncă nici o altă lume de oameni n-a văzut\nminunile de care noi știm\n- și n-am crezut!\n- de-aceea-n Judecata cea crîncenă de-Apoi\nmai vinovați ca toate, mă tem că vom fi noi!\n"
}