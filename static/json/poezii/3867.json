{
"t" : "O, strălucită Țară...",
"d" : "",
"s" : "O, strălucită Țară cu cerul auriu\ncu ulițele scumpe de aur străveziu,\ncu irizări de raze, prin jerbii de culori,\n- cum ni se umplu ochii, chemîndu-ți dulcii zori!\n\nMai albă ca zăpada străluce fața ta,\nmai lin ca tot ți-e visul în care-n veci aș sta,\nmai mult ca orice templu ți-e Fața Celui Drag,\n- o, cît de line valuri spre tine mă atrag.\n\nDe ce mă mai reține aici acest hotar\ncînd Dincolo e totul un zbor din har în har,\nși-i totul tinerețe și dragoste și Mai\ncu rugăciuni de rouă\nși răcoriri de rai?\n\nO, cernere de flăcări alege-mă curat,\naltarule-al iubirii, înalță-mă sărat,\nsfințenie de pază, - deschide-mi în cîntări\n- plătite socotiți-mi atîtea așteptări!\n"
}