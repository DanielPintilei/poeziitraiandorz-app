{
"t" : "Pe ulițele lumii",
"d" : "",
"s" : "Pe ulițele lumii am mers destul și eu\nmă apăsa păcatul din ce în ce mai greu\npicioarele zdrobite și-mpinse mi s-au ros\nde mi-a ajuns noroiul la carne și la os.\n\nMi s-a uscat de sete tot cerul gurii-amar\nam flămînzit cu porcii\nși-am pribegit hoinar,\n- dar undeva în suflet o stea-mi mai strălucea\nși S-a-ndurat Lumina să-ncep să merg spre Ea.\n\nȘi Steaua Luminoasă cărarea mi-a condus\nspre ceasul și spre locul unde-aștepta Isus\nși-n marea prăbușire care-a urmat arzînd,\nmi s-a născut iubirea ca mugurii plăpînd!\n\nO, pentru cîte haruri mi-ai dăruit de-atunci\nȚi-aș da atîtea imnuri cît fir de iarbă-n lunci,\nȚi-aș da atîtea lacrimi cîți stropi pe-un cer senin,\ndar numai doi ochi Doamne\nși doi genunchi Ți-nchin!\n"
}