{
"t" : "Un înger măreț se ridică",
"d" : "- după Ioan 17, 21 -",
"s" : "Un înger măreț se ridică\nsolia cerească purtînd\nTăria întreagă despică\nslăvita chemare strigînd:\nHristos poruncește: porniți\nîn lupta credinței uniți!\ns-ajungă pe-ntregul pămînt\nEl Domn, Crucea Lui Steagul Sfînt.\nUn steag se ridică spre soare\nmai sus mai măreț strălucind\ne Crucea în veci salvatoare\ncereasca poruncă vestind:\nO goarnă cerească răsună\nmai larg, mai adînc străbătînd\nîn lume-mpărțind Vestea Bună\npe toți pentru ea-nflăcărînd.\nO sabie sfîntă străluce\nși-ndeamnă viteaz: îndrăzniți\nHristos și credință și Cruce\niubind și slujind, mai uniți.\nCredința străbună v-așteaptă\nuniți, să slujiți credincios\no singură cale: cea dreaptă\nși-o singură Țintă: Hristos!\n"
}