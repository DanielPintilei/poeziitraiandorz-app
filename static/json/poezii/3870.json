{
"t" : "Dincolo de noaptea",
"d" : "",
"s" : "Dincolo de noaptea zilei de acum,\nunde se sfîrșește capătul de drum,\nunde încetează timpul numărat,\n- de-acolo ți-ncepe drumu-adevărat!\n\nDe-acolo vei merge fără zi și ceas,\ncale fără zare, drum fără popas,\nprin cîntări de îngeri\nsau prin iad de fum\nprelungindu-ți veșnic drumul cel de-acum!\n\nPoarta Mîntuirii stă în fața ta,\nîncă ai în mînă cheia de la ea,\n- poți s-o lași închisă,\n- poți să ți-o descui,\nn-ai să poți da veșnic vină nimănui!\n\nDincolo de clipa asta de acum,\nazi chiar - poți începe nesfîrșitul drum,\nmoartea nu-i un capăt,\nmoartea-i prag de-un pas,\ndupă care-ncepe drumul fără-ceas!\n"
}