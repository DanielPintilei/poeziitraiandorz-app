{
"t" : "O, trebuie să vină...",
"d" : "",
"s" : "O, trebuie să vină\nodată oarecînd\nAcel ce-a spus Cuvîntul:\nEu, iată, vin curînd!\n- și fericiți aceia\nce vor fi-aflați veghind,\nși vor intra la Nuntă\ncu Domnul - strălucind!\n\nO, - trebuie să intre\nodată, neapărat\nAcel ce-a zis: Eu, iată\nla ușă stau și bat!\n- și fericiți aceia\nce ușa I-au deschis,\nei vor cina cu Domnul\nașa precum le-a zis.\n\nO, trebuie să vină\nodată, tot ce-i spus,\ncăci Credincios și Tare\nde-a pururi e Isus,\n- și fericiți aceia\ncare-au murit crezînd,\ncît nimenea nu știe\nei vor primi-n curînd!\n"
}