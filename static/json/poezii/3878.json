{
"t" : "O, apără-ți ochii",
"d" : "",
"s" : "O, apără-ți ochii de-a morții săgeți,\no, apără-ți ochii, cu orișice preț,\nferește-i de-otrava privirii șerpești\no, ochii, ai grijă mereu să-ți ferești!\n\nIspita îți caută întîi ochii tăi,\nprin ei să-ți trimită în suflet văpăi\nprin ei să te-atragă spre patimi firești,\n- o, ochii, ai grijă mereu să-ți ferești!\n\nCît ochii ți-s limpezi, ți-e sufletul sfînt,\n- să mergi totdeauna cu ochii-n pămînt!\nîți pierzi curăția cînd alți ochi privești,\no, ochii, ai grijă mereu să-ți ferești!\n\n... Doar ochii iubirii de mamă și soț\nprivește-i întruna, sărută-i cît poți,\naceștia-s ochii ce-n veci să-i iubești\nde ei, să ai grijă, să nu ți-i ferești!\n"
}