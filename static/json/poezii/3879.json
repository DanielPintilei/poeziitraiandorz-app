{
"t" : "În legănări plăcute",
"d" : "",
"s" : "În legănări plăcute\nadoarme gîndul sfînt\nde după rugăciunea\ncu cerul pe pămînt,\nadoarme numai gîndul\ncăci duhul rugător\nplutește încă dulce\npe-al candelei fior...\n\nFoșnesc aripi de îngeri\nprin mirosul de mir\nși visul se-mpletește\nîn raze, fir cu fir,\nși Mîna Albă-ntinsă\nalintă fericit\nobrazul încă umed\nde plînsul strălucit!\n\nO, sfîntă curăție\ndin somnul îngeresc,\nce Ochi și ce Iubire\ndin Ceruri te privesc,\n- dac-ar trăi în toate\ncăminele-un chip sfînt,\ncu cît ar fi mai soare\nși cîntec pe pămînt!\n"
}