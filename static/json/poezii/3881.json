{
"t" : "O, mamă, - ce faci mamă?",
"d" : "",
"s" : "O, mamă, - ce faci mamă\nde ce dormi somnul greu?\n- privește unde-i fiica\nși unde-i fiul tău!\nI-a-ncolăcit un șarpe,\ni-a prins un duh vrăjmaș\n- tu mamă, ce faci mamă\nde ce nu lupți - ci-i lași?\n\nO, mama mea cea bună\nia-ți fiii împreună\naici și-n cer pe veșnicii\ncu-ai tăi iubiți să fii.\n\nAdemeniri viclene\nse-ntind spre fiica ta,\ntu știi, dar ea nu știe,\nde ce ți-o poți lăsa?...\nNoroaie și primejdii\natrag pe fiul tău,\ntu vezi, - dar el nu vede,\n- de ce-l lași celui rău?\n\nO, mamă, ce faci mamă,\n- tu zici că mergi spre cer,\ndar fiii tăi nu-ți pasă\ncă merg la iad și pier?\ntu mergi la rugăciune,\niar fiica ta-n ce loc?\nde ce n-o duci cu tine,\nde ce-o împingi în foc?\nDe mii de ori mai bine\nera de nu-i aveai\ndecît avîndu-i mamă\nsă-i lași în iad și-n vai...\n- Ce vei răspunde-odată\nlui Dumnezeu de ei,\nde ce nu lupți să-i mîntui,\nauzi, - de ce nu vrei?\n"
}