{
"t" : "De ce nu ești cinstit?",
"d" : "",
"s" : "De ce nu ești cinstit, - de ce\nn-ai da cu da și nu cu nu\nde ce spui tu, cînd altul e\nde ce spui altul cînd ești tu!\n\nDe ce nu zici cum și gîndești\nsau dacă zici, gîndește-așa,\nde ce faci da, cînd nu - grăiești\nde ce faci nu, cînd tu spui da!\n\nNelegiuit e-n veci acel\nce face da, cînd zice nu,\nacesta-i un satanic fel,\n- vezi nu cumva să-l ai și tu!\n\nAcesta-i omul fariseu\nfățarnic în umblarea sa\ncel mai urît lui Dumnezeu\ncînd spune nu - și face da!\n\nSă zici ca el, - gîndește el\napoi, ce-ți pasă, fă ca tu,\n- dar blestemat e-n veci acel\nce spune da, cînd face nu!\n\n... Tu frate umblă credincios,\ncu nu și nu, - cu da și da,\ncăci Viu și Sfînt este Hristos\nși El îți va plăti așa!...\n"
}