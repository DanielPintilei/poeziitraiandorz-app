{
"t" : "Nu aștepta...",
"d" : "",
"s" : "Nu aștepta ca altul să lupte-n locul tău\nnu aștepta ca gîndul s-ajungă pasul rău,\nnu aștepta scînteia s-ajungă vîlvătăi,\n- cît ochiu-i încă tînăr, lumina sfîntă dă-i.\n\nNu amîna pe mîine ce astăzi ești dator,\nmulți astăzi sînt în viață,\n- iar pînă mîine, mor!\nși printre-aceia poate ești rînduit și tu,\n- poți să le-amîni pe toate, dar mîntuirea nu!\n\nNu socoti nimica păcatul cît de mic,\nmăsura grea se umple din stropul pic cu pic\nși nu-l știi cel din urmă ce-ți este-ngăduit,\n- mulți plîng în Veșnicie, un pas nechibzuit!\n\nCe faci cu ziua asta,\n- ce faci cu-acest cuvînt?\ncăci iadul n-are milă, nici moartea crezămînt!\nDuc mii de căi spre moarte,\n- spre Cer un singur drum!\nla iad oricînd poți merge,\nla Rai numai acum!...\n"
}