{
"t" : "O, nu-ți fie teamă",
"d" : "",
"s" : "O, nu-ți fie teamă de ziua de mîine\ncă ziua, ea însăși, de ea va-ngriji,\n- primește-ți merindea de apă și pîine\ndin Mîna Aceea ce-ți dă înc-o zi!\n\nO, nu-ți fie teamă de iarna geroasă\nci fie-ți credința cu mult mai de preț,\nAcel ce-are grijă ca iarba să iasă\npurta-va de grijă nici tu să nu-ngheți!\n\nO, nu-ți fie teamă de Sfînta Lucrare\ncă ea va fi-nfrîntă de cruci și de spini\nAcel ce-a făcut-o,\nAcel care-o are,\nva ști s-o păzească de colții haini!\n\nO, nu-ți fie teamă de moarte vreodată\ntu cel care-n slujba Vieții te-ai pus,\nMinunea va face lumină deodată\ne Viu\nși Puternic\nși Veșnic\nIsus...\n"
}