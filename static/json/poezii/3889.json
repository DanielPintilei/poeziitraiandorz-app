{
"t" : "E grea suferința?",
"d" : "",
"s" : "E grea suferința? - desigur că-i grea,\ndar are viața vreun rod fără ea?\no doare pe viță cuțitul tăios,\ndar poate ea altfel să dea rod frumos?\n\nE grea despărțirea? - desigur că-i grea,\ndar oare iubirea ar fi fără ea?\nte doare plecarea și suferi de dor,\ndar ea-ți dă sărutul cu dulce fior!\n\nE grea lupta sfîntă? - desigur că-i grea,\ndar oare cununa ar fi fără ea?\nte doare-nfrînarea și muncile lungi,\ndar poți oare altfel la slavă s-ajungi?\n\nE grea clipa morții? - desigur că-i grea,\ndar poți oare-ajunge în Cer fără ea?\n- Învinge-ți durerea privind la Hristos,\no clipă-i amarul\n- și-n veci ce-i frumos!...\n"
}