{
"t" : "Pe umărul tău dulce...",
"d" : "",
"s" : "Pe umărul tău dulce, iubite soțul meu,\ncu inima mea toată slăvesc pe Dumnezeu,\nEl a-nchegat iubirea cea dulce dintre noi,\ntopindu-ne-o-mpreună, în unul - amîndoi!\n\nCe bine-i împreună să stau așa mereu\ncu tine suflet dulce privind spre Dumnezeu,\nsă ascultăm alături cum îngerii de Sus,\nslăvesc pe-Acela care iubirea-n noi a pus.\n\nPrivește strălucirea obrazului ceresc,\ncu stele ce par lacrimi, - ce dulce ne privesc,\nși vezi obrajii noștri cum strălucesc la fel\nde lacrimi ce par stele - asemeni ca pe el.\n\nO, ceasul meu de seară, cu tine suflet drag,\ne ca o rugăciune pe-al cerurilor prag,\nși-o binecuvîntare ca-n Rai la Dumnezeu, - \n- așa vreau suflet dulce,\na Lui\nși-a ta, - mereu...\n"
}