{
"t" : "Vorbește cu-ndrăzneală...",
"d" : "",
"s" : "Vorbește cu-ndrăzneală\noricui despre Hristos,\n- din vorba curajoasă\nrămîne rod frumos...\n\nIubește cu căldură\noricînd pe Dumnezeu,\n- pe dragostea fierbinte\nstrăluce aur greu.\n\nÎnfruntă cu răbdare\norice necaz amar,\n- din holdele răbdării\nstrîngi roadele cu har.\n\nRăspunde cu blîndețe\noricăror nedreptăți,\n- cu vorbele răbdării\nspargi ziduri de cetăți.\n\nÎntinde mîna caldă\noricărui om vrăjmaș,\n- cu praștia iubirii\ndobori pe-un ucigaș.\n\nÎn toate astea cere\nputerea lui Hristos,\ncăci fără El nu-i nimeni\nsă facă-un pas frumos...\n"
}