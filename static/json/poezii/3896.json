{
"t" : "Nu te duce unde...",
"d" : "",
"s" : "Nu te duce unde inima nu-ți vrea,\ncel dintîi ascultă ce te-ndeamnă ea,\ngîndul tău adesea poate fi-nșelat,\ninima presimte drumul de urmat.\n\nN-arunca ce încă nu poți să-nțelegi,\nvine vremea-n care știi ușor s-alegi,\ndar cărarea bună n-o lăsa ușor,\nmulți lăsîndu-și calea nu mai știu ce vor.\n\nN-alunga pe-acela inimii legat,\ncă nu se plătește un mai greu păcat,\nci păstrează-n taina inimii mereu\ndragostea cea dată ei de Dumnezeu.\n\nInima cunoaște taine, care nu-i\ndat să le cunoască altui nimănui,\n- nu te duce unde inima nu-ți vrea\ncă plătești amarnic ce n-asculți de ea.\n"
}