{
"t" : "Bogăție, lanț al morții",
"d" : "",
"s" : "Bogăție,\nlanț al morții ce tragi sufletu-n pierzare,\ncu pămîntul sau cu banii\nsau cu slava-nșelătoare,\n- tu desparți pe veci de Domnul\nmii de suflete-nșelate\ncare-ți strîng mereu gunoiul\nîngropîndu-se-n păcate!\n\nBogăție,\nvis de-o clipă, a pieirii neagră șoaptă,\nsomn vrăjmaș din care moartea\nși sicriul mai deșteaptă,\ncîte suflete-amăgite ai pierdut tu pe vecie,\nfum și șarpe și-amăgire,\ndemon groaznic, - bogăție!\n\nOmule ce-n lumea asta încă stăpînești avere\nnu uita,\n- prin ea-ți strîngi astăzi fericire sau durere!\n- De-o păstrezi zgîrcit și lacom\nai s-o pierzi pe veșnicie,\ndar de-ajuți cu ea pe alții\nvei găsi-o-n bucurie!\n"
}