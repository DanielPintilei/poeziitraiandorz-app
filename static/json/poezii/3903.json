{
"t" : "O, lîngă Tine...",
"d" : "",
"s" : "O, lîngă Tine Doamne,\nmi-e totul fericit\ndar fără Tine totul\nmi-e greu și chinuit.\nCînd Tu ești lîngă mine\nnici anii nu-mi ajung,\ndar cînd Tu îmi ești departe\nși-un ceas îmi pare lung...\n\nCînd sînt cu Tine Doamne\ntot trupul meu e-n har,\ndar fără Tine sufăr\ncu orice mădular,\ncu Tine trec prin noaptea\ndurerii ca prin sori,\ndar fără Tine ziua\nmi-e negură și nori.\n\nO, apără-mi iubirea\nde orice despărțiri,\nînlătură-mi și teama\nde negre presimțiri,\nalungă-mi și-ndoiala\nc-aș mai cădea din har,\nca pacea mea să n-aibă\nnici umbre, nici hotar...\n"
}