{
"t" : "Tu ești mereu cu mine",
"d" : "",
"s" : "Tu ești mereu cu mine, eu zic nu eu - ci noi,\nnu-i zi, nu-i ceas, nu-i clipă să nu fim amîndoi\nde-ai fi la mii de mile, - ești tot în preajma mea\nmi-ești în ființa-ntreagă,\noriunde-mi este ea!\n\nLa ceasul rugăciunii, în dreapta mea-Ți faci loc,\nși șoaptele mi-s miere,\nși lacrimile foc,\nîn ceasul adormirii, mă leagănă-al Tău gînd,\nși visul meu e dulce,\nși somnul meu e blînd.\n\nÎn dreapta mea la masă, țin locul Tău mereu,\nși doar cînd Tu Te saturi, mănînc tihnit și eu,\nși-n mîna suferinței întinsă către noi,\neu, darul mulțumirii îl pun pentru-amîndoi.\n\nLa jugul Muncii sfinte, noi tragem într-un pas,\niar rodul ei l-aducem spre Tatăl într-un glas,\n- nu-i zi, nici ceas, nu-i clipă să nu fim amîndoi,\no, Scumpul meu Isuse, eu zic nu eu, - ci noi...\n"
}