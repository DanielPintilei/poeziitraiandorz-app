{
"t" : "Ce grea e lupta sfîntă...",
"d" : "",
"s" : "Ce grea e lupta sfîntă s-o duci pîn-la sfîrșit\npe-atît de mulți ispita pe drum i-a prăbușit,\npe-atît de mulți, vreo cursă cu zîmbet și cu jind\ni-a-nfășurat cu flăcări,\nși i-am văzut pierind...\n\nO, nu-i ușoară crucea s-o duci cum vrea Isus\ncît de puțini mai suie,\n- și cît de mulți s-au dus...\ncît de puțini mai luptă sînt singur, singur,\nce mulți s-au lepădat,\nori duși de-o rătăcire, ori morți de vreun păcat.\n\nCîți am plecat deodată pe calea lui Hristos,\ncu steaguri și mulțime, pe scurtul drum frumos,\nce nume lăudate, ce promisiuni, - ce lei...\n- iar azi, după furtună, ce-a mai rămas din ei?...\n\nCe scumpă-i mîntuirea pe care-o dă Isus,\ndar ce puțini o află ducînd-o pînă Sus,\n- a lumii mîntuire, - ușor o poți avea,\ndar nimeni niciodată n-a mers în Cer cu ea!\n\n... O, sufletul meu, ține-ți cuvîntul ce l-ai spus\ndu-ți scumpa mîntuire cum frații sfinți și-au dus\ncărarea sfîntă ține-o pe mijlocul ei sfînt\nHristos te-așteaptă-n capăt\ncu cel mai drag veșmînt...\n"
}