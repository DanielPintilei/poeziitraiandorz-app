{
"t" : "Din cîmpul cel cu stele",
"d" : "",
"s" : "Din cîmpul cel cu stele, din cerul cel cu crini,\niubirea mă privește cu mii de ochi divini,\nși dulce mă sărută cu mii de buze moi,\nIsuse, ce divin e cînd sîntem numai noi!\n\nCînd visul mi-e aievea\nși-aievea mi-este vis,\nde ce nu pot sta-n Raiul pe unde sînt trimis?\ncînd cerul meu e coruri din Nord și pînă-n Sud,\nde ce nu știu în urmă, nimic din cîte-aud?\n\nDe ce nu pot din toate minunile să țin,\nci pier în clipa-n care napoi din ele vin?\nși ca un cor de păsări ce cînd te văd dispar\n- așa-mi zburați deodată în clipa cînd tresar!...\n\nO, unde este Raiul în care-mi stați mereu\nși cînd o să mă țineți să nu întorc nici eu,\ndin ce-mi veniți mai multe, mi-e tot mai dor și dor\nde clipa cînd aievea n-ar fi să mai cobor...\n"
}