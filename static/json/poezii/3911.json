{
"t" : "Sîntem în drum",
"d" : "",
"s" : "Sîntem în drum spre-o oră\ndin care-apoi vom fi\npe veci numai în noapte\nsau veșnic numa-n zi,\nașa precum ne-alegem\nașa precum ne vrem,\ndin felul cum viața\nne-o ducem cît sîntem!\n\nDin sarcina averii\npe care o tîrîm,\nnimic n-avem să ducem\npe celălalt tărîm,\ndoar ce-am trimes nainte\niertînd și dăruind,\nacesta este-al nostru\nși-o să-l aflăm sosind...\n\nO, Dragoste și Milă\nvoi mergeți, - numai voi\ncu noi spre ceasu-n care\nde toate-ajungem goi\n- cînd le vom pierde toate\ncîte-am crezut că sînt,\nvoi să ne fiți avutul\ncel netrecut și sfînt...\n"
}