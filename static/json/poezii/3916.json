{
"t" : "Noi cerem minuni",
"d" : "",
"s" : "Noi cerem minuni, Isuse,\ncăci Tu le poți face,\n- prin cele mai mari primejdii\nsă ne treci în pace,\nprin cele mai grele valuri\nsă ne dai scăpare,\n- căci puterea Ta Isuse,\nn-are-asemănare!\n\nBinecuvîntat nespus - să fii Tu Isus,\nTu Isus, Tu Isus\ncă ne-ai fost în orice stare\nStîncă de scăpare\nfii-ne și de-astă dată - pază minunată.\n\nȚie Ți-am cerut ce nimeni\nn-a-ndrăznit să-Ți spună,\nși îngrijorarea noastră\ns-a făcut cunună,\nși zăvoarele cumplite\ns-au sfărmat deodată\n- apele-au secat și calea\nne-am văzut uscată...\n\nȚie-Ți cerem și-azi Isuse,\ncea mai grea minune\nȚie-Ți cerem ce la nimeni\nnu se poate spune,\nce nici altul de pe lume\nnici din cer nu poate,\nȚie-Ți cerem\nȚie Tatăl\nȚi le-a dat pe toate...\n"
}