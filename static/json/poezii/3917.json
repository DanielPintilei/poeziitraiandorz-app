{
"t" : "Mai e poate o scînteie",
"d" : "",
"s" : "Mai e poate o scînteie\nîncă-n acest loc\nunde-a ars așa odată\nal credinței foc\n- să-i suflăm cu vîntul dulce\nprin cenușa grea\npoate încă vreo scînteie\nse aprinde-n ea.\n\nDoamne, Te rugăm - milă ai de-acei\nce-au avut cîndva - foc ceresc în ei\nDoamne, să le-aprinzi - iarăși focul sfînt\nsă-nnoiască iar - primul legămînt.\n\nPoate tot mai este-o rază\nîn acest amar\nunde strălucea odată\nal nădejdii far,\n- să-i mișcăm cu rugăciunea\nadormitul zel,\npoate înc-o rămășiță\nmai învie-n el!\n\nPoate plînge-un dor și-acestui\nsinguratic prag\nunde se-nălța odată\nal iubirii steag,\n- să-i lumine amintirea\nultimul apus,\npoate încă mai e-o urmă\ndin cuvîntul spus...\n"
}