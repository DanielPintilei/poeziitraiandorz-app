{
"t" : "Isus a venit...",
"d" : "",
"s" : "Isus a venit odată\ncînd în Iesle S-a Născut\ndin Fecioara Preacurată\npentru-acest pămînt pierdut\n- atunci El ne-a dat Cuvîntul\nSfînt al Tatălui Ceresc\nși S-a dat Răscumpărare\npentru toți cei ce-L primesc.\n\nIsus vine-a doua oară\ncînd la ușa fiecui\nstă și bate și așteaptă\nsă-L primească-n viața lui,\n- atunci El cui Îl primește\nîi dă nașterea de Sus\nși părtaș îl face Slavei\nveșnice de care-a spus.\n\nȘi Isus, a treia oară\no să Vină în curînd,\npunînd capăt fărdelegii\nși cununile-aducînd.\n- Atunci El la fiecare\nrăsplăti-i-va pe deplin\nori cu veșnicu-ntuneric\nori cu veșnicul senin...\n"
}