{
"t" : "Nu vi-i milă oare?",
"d" : "- după Iacov 2, 13 -",
"s" : "Nu vi-i milă oare să călcați așa\no Lucrare sfîntă într-o clipă grea,\nnu vi-i milă oare cînd o dezbinați\nși-i furați și-i rupeți suflete de frați?\nNu vi-i milă oare de iubirea lor\nranele ce faceți că-i ucid și-i dor?\ncă întreg ogorul piere nerodind,\ncă ruini și prăpăd după voi se-ntind,\ncă pe urma voastră strigă către Cer\nvina și pustiul... și pedeapsă cer?\nNu vi-i milă oare, fii de ucigaș\ncă ei gem și sufăr sub călcîi vrăjmaș?\n- Va veni răsplata\nveți vedea apoi\ncum o s-aibă milă focul și de voi!\n\nNu vi-i teamă oare să furați așa\no Lucrare sfîntă într-o clipă grea?\ncredeți că nu vede Dumnezeu, și nu-i\nvine-odată vremea Judecății Lui?\ncredeți că păcatul mare și cumplit\ncare-l faceți astăzi nu va fi plătit?\nCredeți voi că astăzi dacă jefuiți\nfără nici o teamă - n-aveți să plătiți?\ncredeți că de tace Dumnezeu răbdînd\nn-are să v-ajungă plata Lui curînd?\n\nÎncă n-a fost nimeni ca să-L fi-nfruntat\nși să nu plătească greu și-ndelungat!\nVeți vedea odată și voi toți că nu-i\ncrimă neștiută de mînia Lui,\nva veni răsplata, veți vedea apoi\ncum o să se poarte focul și cu voi.\n\nSă vorbiți și să lucrați ca niște oameni care au să fie judecați de o lege a slobozeniei: căci judecata este fără milă pentru cel ce n-a avut milă,\ndar mila biruiește judecata.\n\n"
}