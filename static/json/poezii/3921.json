{
"t" : "Doamne, sînt din nou un tînăr",
"d" : "",
"s" : "Doamne, sînt din nou un tînăr\nla cei douăzeci de ani,\n- parcă-n zbor înalt sînt vultur\npeste munții diafani,\nparcă-s vînt de primăvară\npeste-un cîmp de trandafiri,\nparcă-s iezer ce sărută\ncerul unei largi iubiri...\n\nToate zările trecute\ns-au făcut un tînăr vis\nși cu el în brațe-mi trece\nîngerul cu zbor deschis\nlegănînd spre Veșnicie\ndouă crengi, în drag salut,\nși-mpletind în roi de raze\nimnul sfînt de-abia-nceput...\n\nStrălucește-mi Soare Veșnic\npeste tînărul izvor\nzboară-mi îngerul iubirii\nlegănînd finici de dor,\nși-mpletiți-vă miresme\npeste munții diafani,\n- fericire, stai-i-mi veșnic\nla cei douăzeci de ani...\n"
}