{
"t" : "Om cu om pe lumea asta...",
"d" : "",
"s" : "Om cu om pe lumea asta\nfoarte rar pot fi la fel,\nfiecare este unic\nși nu-i altul cum e el\n- numai Domnu-i poate face\npe cei care sînt ai Săi\nsă trăiască-aceeași pace\nși să aibă-aceleași căi.\n\nZi cu zi, nu sînt asemeni,\nfiecare zi-i altfel,\n- nimeni nu știe ce-aduce\nziua de-astăzi pentru el,\n- numai Domnul Singur știe\ncîte zile mai trăim,\nfericiți sîntem cînd toate\npentru El le folosim...\n\nDar cu dar, adus de Duhul\nnu-i la fel lăsat la toți,\nfiecare are altfel\npentru frați și pentru soți,\nnumai Domnu-i poate face\npe acei ce le primesc\nsă lucreze împreună\npentru-același Gînd ceresc!...\n"
}