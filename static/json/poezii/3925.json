{
"t" : "Hristosul Bucuriei...",
"d" : "",
"s" : "Hristosul Bucuriei\nnoi Te chemăm la masă,\nnoi Te chemăm la nuntă\ncu dragoste și dor,\nnoi Te chemăm Isuse\nla-mbrățișare-aleasă\ncăci Tu ne ești Comoara\nCea Scumpă tuturor...\n\nIsusul Fericirii\nTu Miezul Predicării,\nși Focul rugăciunii\nși-al lacrimii senin,\nla Tine vin copiii\nla Tine vin părinții,\nși toți venim la Tine\nși ne-adăpăm din plin...\n\nIsus Hristos, - în Tine\ne tot ce-avem pe lume\nmai dulce, mai cu lacrimi\nși mai cu drag privit,\ndin fiecare cîntec\ndin fiecare nume,\ndin fiecare nuntă\nne ești mai mult Iubit...\n"
}