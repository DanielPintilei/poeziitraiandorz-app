{
"t" : "Să n-ajungi prea tîrziu...",
"d" : "",
"s" : "Să n-ajungi prea tîrziu în har\nsă nu-ți pierzi locul sfînt promis,\ncăci în zadar, vai, - în zadar\najungi cînd ușa s-a închis\n- mulți vor veni-n zadar,\ncînd nu va mai fi har!...\nși ușa s-a închis...\n\nSă n-ajungi prea tîrziu\nsă nu plîngi în pustiu\nsă nu aștepți pîn-la apus\nacum vin-la Isus!\n\nSă nu strigi prea tîrziu la Cer\nci strigă-acuma cît ești viu,\ncăci veșnic pier, o, - veșnic pier\ncei ce veni-vor prea tîrziu,\n- vin prea tîrziu la Cer\nacei ce-n rele pier...\nși strigă prea tîrziu...\n\nSă nu cauți prea tîrziu în Sus\nspre mîntuirea lui Hristos,\ncăci timpul dus, vai, - timpul dus\nîl plîngi în veci fără folos,\n- cauți prea tîrziu în Sus\ncînd mori fără Isus,\nși plîngi fără folos...\n"
}