{
"t" : "Doamne, cînd vrei Tu",
"d" : "",
"s" : "Doamne, cînd vrei Tu, cum trece\nlunga iarnă, - într-un ceas,\nși pustiul cum sfîrșește\nîntr-un fericit popas,\nși-ntristarea înnoptării\nîntr-un răsărit plăcut\nși-ndelunga despărțire\nîntr-un scump și sfînt sărut!...\n\nDoamne, cînd vrei Tu furtuna\ntrece ca un nor grăbit,\niar în urmă totdeauna\nsoarele-i mai strălucit,\ncînd vrei Tu, - se duce boala\nlăsînd trupul sănătos,\ncînd vrei Tu, - se duc vrăjmașii\nlăsînd sufletul voios.\n\nDoamne, cînd vrei Tu, - cum vine\nde frumos tot ce-am dorit,\ncum învie dintr-o dată\ntot ce ne credeam pierit,\ncum răsare dintr-o dată\ntot ce ne credeam uscat,\n- Doamne, fă-ne Tu să credem\ntot ce spui, - cu-adevărat!\n"
}