{
"t" : "Vine Domnul Copilaș",
"d" : "",
"s" : "Vine Domnul Copilaș\nosanat de îngerași,\nîntre oi și mielușei\nsă ne facă blînzi ca ei,\nprintre fulgi de albă nea\nsă ne facă albi ca ea,\n- fericiți cei ce-L primesc\nși-n Cuvîntul Lui trăiesc.\n\nVine Domnul așteptînd\nBlînd Mîntuitor, chemînd,\n- vrea s-asculți Cuvîntul Lui\nsă iei Calea Raiului\nși predîndu-I viața ta\nCrucea Lui s-o știi purta\n- fericiți cei ce-L primesc\npașii lor în Cer sfîrșesc.\n\nVine Domnul Împărat\nvine ceasu-nspăimîntat\nvine cea din urmă zi\ndupă care-n veci vei fi\nori cu Dumnezeu în Rai\nori cu diavolul în vai\n- fericiți vor fi mereu\nnumai cei cu Dumnezeu!\n"
}