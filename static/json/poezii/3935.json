{
"t" : "Tu suferi pentru mine",
"d" : "",
"s" : "Tu suferi pentru mine\no, Tatăl meu Ceresc,\noricînd nu fac ce-i bine\nnu lupt și nu iubesc,\noricînd nu pot mai vrednic\nCuvîntul Tău să-L spun\n- o, dac-aș fi mai vrednic\nde Tine Tatăl Bun!\n\nTu suferi pentru mine\nIubitul meu Isus,\ncă nu sînt mai ca Tine\nîn tot ce am de dus,\ncă nu-Ți pot fi mai vrednic\nmai blînd și bun mereu,\n- o, dac-aș fi mai vrednic\nde Tine Domnul meu!\n\nTu suferi pentru mine\no, Duhule Preasfînt,\ncă roadele nici pline\nși nici mai dulci nu-mi sînt,\ncă nu-Ți pot fi mai vrednic\nPreabun Mîngîietor\n- o, fă să-Ți fiu mai vrednic\natunci cînd am să mor.\n"
}