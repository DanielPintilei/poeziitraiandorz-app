{
"t" : "O, ia-ne cu Tine",
"d" : "",
"s" : "O, ia-ne cu Tine pe munte Isus\nși-nchide-ne-n locul și starea de Sus\nși pune-ne semnul logodnei cerești\nca rodul nuntirii înalt să-l sfințești.\n\nAcolo Isuse Puternic și Drag\npe Casa de Aur așează-ne steag,\nTaborului nostru înfășoară-i zări\npurtîndu-i iubirea pe mii de cărări.\n\nSămînța divină sfințește-o-n sărut\nși pune-o-n pămîntul prin flăcări trecut\nși crește-o-n cîntare și leagăn-o-n plîns\nspre rodul de aur cu soarele strîns.\n\nCu mări de lumină acopere tot\nși vecii prin ele să-i trecem înot,\npurtîndu-Ți pe brațe supremul prinos\na tot ce-n iubire-i mai greu și frumos.\n\nNe ține cu Tine pe munte Isus\nși-ascundă-se calea pe unde ne-ai dus,\nși uite-se locul de unde-am plecat,\nși ardă-se scara pe care-am urcat.\n"
}