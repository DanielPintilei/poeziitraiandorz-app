{
"t" : "Lumină-ne Doamne",
"d" : "",
"s" : "Lumină-ne Doamne pe ultimul drum\ncă ochii ni-s roșii de lacrimi și fum,\nși pașii ni-s încă prin lutul cleios\nși frigul ne trece prin carne și os.\nC-o lacrimă dulce din starea de har\nne-acoperă cele vărsate amar,\nși-n clipa izbînzii ajunsă la Țel,\nne uită oricîte căderi pîn-la el.\n\nFrumoasele jertfe ni-s aur mai sfînt\nca toată averea acestui pămînt,\nși-o clipă din taina acestui Tabor,\nne șterge toți anii de chinuri și dor.\n\nAșteaptă-ne Doamne la Sînul Tău blînd\ncînd inima asta înceată bătînd,\ndesfă-ne sub aripi frumosul senin\ncînd zborul prin raze străluce divin.\n\nTrimite-ne-n cale din sfintele zări\ncu carul de flăcări, a-noastre cîntări,\nși ele ne intre al nunții alai\npe Poarta Deschisă de-al Șaptelea Rai.\n"
}