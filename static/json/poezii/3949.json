{
"t" : "De ce-ți îngropi credința?",
"d" : "",
"s" : "De ce-ți îngropi credința\ntu suflet dulce, azi\nde ce prea greu se scaldă\nîn plîns al tău obraz,\n- cînd Dumnezeu lucrează\nașa frumos ce-I ceri\nde ce te lași zdrobirii\nacestei mari dureri?\n\nDe ce-ți îngropi nădejdea\nși inima ți-e grea?\nnu-mpiedica pe Domnul\nîn harul ce ți-l vrea!\n- de ce-ntristezi iubirea\nși grija Lui, - plîngînd,\nnu-L vezi tu pentru tine\nașa frumos lucrînd?\n\nO, nu-ntrista Iubirea\ncum alta nu-i ca ea,\nci-ncrede-te-n Cuvîntul\ncel spus de gura Sa\nși-așteaptă cu răbdare\noricît pari despărțit,\ncăci vine vremea-n care\ns-o ai nemărginit...\n"
}