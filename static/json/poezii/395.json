{
"t" : "Iuda",
"d" : "- după Ioan 6, 70 -",
"s" : "Viperă de frate, ucenic tîlhar,\npuiul lingușirii plin de viclenie,\npîntece fățarnic lacom și avar -\n- chipul și sămînța nimicite-ți fie!\nFrate și tovarăș monstrului Cain\nvînzător de viață celui ce ucide\nșarpe cu otravă, cîntec cu venin, - \nîți întinzi cu zîmbet cursele perfide!\nÎndrumînd călăii, victima săruți\nși predînd la moarte, vii urînd de bine,\nca să nu priceapă cei ce-au fost vînduți,\nsă te creadă-același cei ce-au fost cu tine.\nViperă de frate, ucenic tîlhar\ntu porți toată vina crimelor de frați!\n- ardă pe-a ta frunte semn de veșnic jar\nmia ta de gîturi, în același laț!\n"
}