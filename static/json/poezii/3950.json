{
"t" : "Ai mila noastră",
"d" : "",
"s" : "Ai mila noastră Doamne atunci cînd Tu lucrezi\nspre binele iubirii ce-o binecuvîntezi\nînvață-ne răbdarea și-ncrederea tăcînd\nca să-Ți vedem minunea și dragostea lucrînd.\n\nAi mila noastră Doamne, cînd după ce-am cerut\nȚi-mpiedicăm lucrarea cu plînsul prea durut\nînvață-ne-nfrînarea și postul suferind,\nla sfînta Ta răbdare cu-ncredere privind.\n\nAi mila noastră Doamne cînd lupta e în toi\ncoboară-Te și crește puterea sfîntă-n noi,\nînvață-ne-așteptarea pe cruce și pe jar,\ncăci este-un preț de jertfă pe orișicare har.\n\nAi mila noastră Doamne, tot timpul cît lucrezi,\nspre binele iubirii ce-o binecuvîntezi,\nînvață-ne Cîntarea, oricît de greu plîngînd,\nîn dulcea noastră taină crezînd, crezînd, crezînd...\n"
}