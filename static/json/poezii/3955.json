{
"t" : "Cîntările Căinței",
"d" : "",
"s" : "Cîntările căinței sfinte\ncînd am căzut să le-nvățăm\ncă numai printr-un plîns fierbinte\nputem atunci să ne-ndreptăm\ncîntările căinții-amare\nsă le cîntăm plîngînd mereu\ncă ne-ncetat și fiecare\npăcătuim spre Dumnezeu.\n\nO Doamne Te rugăm\ncînd plîngem și cîntăm\najută-ne să ne căim\nde tot ce-Ți mai greșim.\n\nPăcătuim cu gînd și faptă\nși cînd știm noi și cînd nu știm\norice păcat făcut așteaptă\nsă-l plîngem și să ni-l căim\ncu lacrimi și cîntări amare\nsă înălțăm suspinul greu\ncînd cu păcatul mic sau mare\nÎl întristăm pe Dumnezeu...\n\nCînd cazi, dă-ți cel mai negru nume\nși cel mai greu suspin adu\ngîndind că nimeni nu-i pe lume\nmai păcătos de cum ești tu\nabia atunci primești iertarea\nși-mbraci cerescul curcubeu\nși-ți dă Hristos îmbrățișarea\nși te sărută Dumnezeu!\n"
}