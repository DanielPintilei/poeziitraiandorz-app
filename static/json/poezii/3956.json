{
"t" : "Ce DA Ți-am spus",
"d" : "",
"s" : "Ce Da Ți-am spus eu Ție\nIsuse oarecînd\ncînd Îți strîngeam iubirea\nla suflet tremurînd\nși-mi sărutai pe lacrimi\nlumina fără nori,\n- ce DA Ți-am spus eu Ție\nde mii și mii de ori.\n\nCine-ar fi fost atuncea\nsă creadă că-n curînd\neu am să strîng pe-altcine\nla suflet tremurînd,\ncă am să-i spun altcuiva\nun Da cu-acei fiori\ncum Ți-l spusesem Ție\nde mii și mii de ori!\n\nO, azi privindu-Ți ochii\nacei de oarecînd\ncum strîngi înlăcrimarea\nIsuse tremurînd\n- ce să-ndrăznesc a-Ți spune\ndin seară pînă-n zori\ndecît căința mută\nde mii și mii de ori!...\n"
}