{
"t" : "Doamne-ajută-mi să pot",
"d" : "",
"s" : "Doamne-ajută-mi să pot plînge\nca pe-al meu orice păcat\npentru care nu se frînge\nsufletul cel vinovat.\n\nSă-mi pot cere eu iertare\ncu durerea cea mai grea\npentru vina celui care\na căzut în fața mea.\n\nSă mă pot ruga eu Ție\ncel mai frînt și mai zdrobit\npentru cel ce nici nu știe\nce grea vină-a săvîrșit.\n\nBuzele să mi le ardă\norice DA șoptit rîzînd\nspre păcatul ce dezmiardă\nchiar în fața Ta căzînd.\n\nSă mă usture ca focul\norice legămînt sfințit\ncare cade chiar în locul\nunde-a fost mai sfînt rostit.\n\nDoamne-ascultă-mi și-mi primește\npentru toți suspinu-amar\nși pe cel ce se căiește\niartă-l și-l sfințește iar.\n"
}