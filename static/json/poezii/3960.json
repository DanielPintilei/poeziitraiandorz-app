{
"t" : "Două Mîini...",
"d" : "",
"s" : "Două Mîini însîngerate mi-au plătit păcatul greu\nmijlocind împreunate să mi-l ierte Dumnezeu.\n\nSfinte Mîini a lui Isus\nvă sărut plîngînd supus\nSfinte Mîini a lui Hristos\nvoi mi-ați dat tot ce-am frumos.\n\nDouă Mîini mijlocitoare stau nălțate către Cer\nocrotind nepieritoare viața mea-ntre cîte pier.\n\nDouă Mîini neadormite blînd veghează ne-ncetat\nsă mă scape din ispite, de vrăjmași și de păcat.\n\nDouă Mîini mîngîietoare pun balsam vindecător\ncu alin și cu mustrare peste cîte vini mă dor.\n\nDouă Mîini de rugăciune cald acopăr ochii mei\ncînd lumini vin să-ncunune lacrima curgînd din ei.\n\nDouă Mîini ajutătoare mă-nsoțesc în tot ce fac\na mea cale și lucrare s-o sfîrșesc frumos în veac.\n\nO, Mîini Binecuvîntate vă tot cînt și vă sărut\nveșnicii nenumărate nesfîrșind cît mi-ați făcut!\n"
}