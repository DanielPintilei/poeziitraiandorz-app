{
"t" : "Doamne, doar Tu știi",
"d" : "",
"s" : "Doamne, doar Tu știi ce sufăr\nși nu pot să spui,\ntaina mea n-o pot desface\nDoamne, nimănui\nfocul inimii din mine\ncel adînc și greu\nnimeni Doamne nu mi-l știe\nnumai Tu și eu.\n\nDoamne, Doamne, numai Tu,\nștii ce-mi arde sufletu’\nfii cu mine-n calea grea\nsă-mi duc crucea mea...\n\nSufletul aș vrea să-mi zboare\nDoamne, da-i legat\nard de dorul după soare\nda-n noroi mă zbat\nunde inima mă cheamă\nnu pot să mă duc\nunde stau, legat pe flăcări\nsufletu-mi usuc.\n\nDoamne, numai Tu-mi știi toată\nvina-n care zac\npînă cînd să pot odată\nzborul să-mi desfac\npînă-o să se rupă lanțul\nde noroi și fier\nsă mai pot cînta pe-ntinsul\nslobodului cer...\n"
}