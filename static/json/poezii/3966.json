{
"t" : "Nu-ți da inima",
"d" : "",
"s" : "Nu-ți da inima întreagă\ndecît lui Hristos\nnumai El nu-ți face plînsul\ngreu și dureros.\n\nNu te mai încrede-n totul\ndecît lui Isus\nnumai Singur El nu-Și calcă\nlegămîntul pus.\n\nNu-ți lega întreagă viața\ndecît de Cel Sfînt\nnumai El nu-ți lasă duhul\nînșelat și-nfrînt.\n\nNu îmbrățișa pe nimeni\nunic și divin\nnumai Domnul îți rămîne\ncredincios deplin.\n\nȘi nu săruta pe lacrimi\nochii nimănui\nnu-s alți ochi să nu te-nșele\nnumai Ochii Lui.\n\nFericit e-acel ce știe\nasta la-nceput\nvai de cel ce află numai\ndupă ce-a trecut.\n"
}