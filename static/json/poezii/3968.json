{
"t" : "Ce mult dorisem",
"d" : "",
"s" : "Ce mult dorisem Doamne\nalături să Te am\n- și Tu-ai venit la mine\ndar eu chiar lîngă Tine\nnebun, păcătuiam!\n\nCe mult făgăduisem\niubirii ce-o doream\niar cînd era cu mine\nam frînt-o cu suspine\npierdut, păcătuiam!\n\nTu-mi sufereai alături\neu nici nu mă gîndeam\niubirea mea-ntinată\nplîngea îndurerată\neu orb, păcătuiam!\n\nCum mi-ai putut răspunde\ncînd nu mai meritam\ncum n-ai plecat departe\nsă-mi lași amara soarte\ncînd eu păcătuiam!\n\nO, cum aveai putere\nsă suferi cînd cădeam\nși cum mai vii la mine\ncînd știi cum stam cu Tine\nși cum păcătuiam!...\n"
}