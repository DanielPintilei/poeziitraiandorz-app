{
"t" : "Cine-și pierde...",
"d" : "",
"s" : "Cine-și pierde mîna dreaptă\ncum mai face-o cruce\ncine-și pierde soțul vieții\njugul cum și-l duce\ncine-și pierde ochiul oare\nlumea cum s-o vadă\ncine-și pierde legămîntul\n- cine-o să-l mai creadă?\n\nDoamne nu lăsa\npierderea cea grea\nci să-mi țin cuvîntul meu\npus lui Dumnezeu...\n\nCine un genunchi și-l pierde\ncum să se mai roage,\ncine-și pierde calea dreaptă\nspre ce drum se trage,\ncine-și pierde părtășia\ndulce-a rugăciunii\ncine-l va scăpa din groapa\ncăilor minciunii?\n\nCine-și pierde limpezimea\ninimii din sine\ncu ce Doamne să mai vină\nfericit spre Tine,\ncine-și pierde-aripa sfîntă\ncum o să mai zboare,\ncine și le pierde toate\nDoamne, greu mai moare!\n"
}