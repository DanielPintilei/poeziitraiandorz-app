{
"t" : "Dacă mi-am călcat",
"d" : "",
"s" : "Dacă mi-am călcat o dată\nlegămîntul meu\nce mai poate să mă țină\nsă nu-l calc mereu,\ndacă m-am lăsat o dată\npoftei ispitit\nce să-mi mai oprească oare\nmersul prăbușit?\n\nDoamne, nu-mi lăsa, nu-mi lăsa, nu-mi lăsa,\npradă viața mea\nla ispita grea\nci ridică-mă mereu\nDumnezeul meu, Dumnezeul meu...\n\nDac-am dat o dată drumul\nstavilei napoi\nce mai poate să-mi oprească\nvalul de noroi,\ndacă i-am zis da o dată\npasului oprit\nprăbușirea vinovată\nunde ia sfîrșit?\n\nDacă nu mă scapi Isuse\nTu, prin har sau foc,\ncine-o să-mi mai scape viața\ndin al Morții Loc?\ncăci păcatul cînd te leagă\nvinei fără leac\n- de nu scapi printr-o minune\nnu mai scapi în veac!\n"
}