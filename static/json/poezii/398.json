{
"t" : "Nerecunoscătorul",
"d" : "- după Psalm 109 -",
"s" : "Ai primit atîta milă și iubire\ninima ta însă a rămas uscată\nrelele făcute de-ngîmfata-ți fire\nnici a le cunoaște n-ai vrut niciodată.\nN-ai recunoștință pentru nici un bine\ncum n-ai nici căință pentru rătăcire,\n- nu mai e nădejde veșnic pentru tine,\ncu știința, trufaș, mergi la nimicire!\nNu-ți aduci aminte dragostea primită\ndar păstrezi neșterse, tot ce crezi că-s rele\n- inimă uscată, de-orice har lipsită,\ndu-te să te ardă plata faptei tale!\n"
}