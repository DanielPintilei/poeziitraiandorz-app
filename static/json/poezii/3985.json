{
"t" : "Dulce Doamne, cît Te doare",
"d" : "",
"s" : "Dulce Doamne, cît Te doare\ngreul meu păcat\n- ca să nu-Ți văd ochii-n lacrimi\ncapul ții plecat\nTe ferești să nu-Ți văd Fața\nmarii întristări\nsimt c-ai vrea să fii de mine\npeste șapte mări.\n\nDulce Doamne, ai dreptate\ngreu Te-am întristat\nnu sînt vrednic niciodată\nsă mai fiu iertat\nnu mai merit nici o milă\npentru-a mele stări\nmerit să Te duci de mine\npeste șapte mări.\n\nDulce Doamne, Tu poți merge\nînsă mie-apoi\nplînsul morții o să-mi ardă\nochii amîndoi\ninima o să mi-o rupă\ngreul ce nu-l spun\n- du-Te, dar să știi acolo\nc-am să mor nebun!...\n"
}