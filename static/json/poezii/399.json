{
"t" : "Nu există moarte!",
"d" : "- după Matei 25, 46 -",
"s" : "Nu există moarte!\nnu vă temeți voi\ncare faceți bine și trăiți frumos -\ngînduri, vorbe, fapte, urmele cinstite\ntoate au răsplată, veșnic, la Hristos.\nNu există moarte!\n- temeți-vă cei\ncare faceți răul și trăiți urît!\ncrimele ascunse veșnic au să strige\nși-o să vă sugrume tot ce-ați omorît!\nNu există moarte!\nveți vedea-n curînd\nvoi ce rîdeți astăzi veșnicu-i temei\ncînd sfîrși-va visul ce vă pare viață\nveți vedea cu groază veșnicia ei!\nNu există moarte!\n- nu sperați nimic\nnu-i ce să vă șteargă crimele de-acum!\nfocul unde mergeți nu e nimicire\nare veșnic flăcări, niciodată scrum!\n"
}