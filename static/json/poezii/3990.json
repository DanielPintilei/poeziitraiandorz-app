{
"t" : "Înstrăinați din nou",
"d" : "",
"s" : "Înstrăinați din nou Isuse\npășim cu ochii triști și goi\nprin lacrimi și-amintiri apuse\nspre-un alt Emaus - numai noi.\n\nPrivim cum frunze-ngălbenite\nîn vînt se spulberă mănunchi\nca niște promisiuni șoptite\ncîndva, de cineva-n genunchi.\n\nCurg picuri liniștiți de ploaie\nși se preling pe crengi în jos\nca niște lacrime șiroaie\ncîndva, pe-un legămînt frumos.\n\nStau crengi înalt împreunate\nși strîns se leagănă în vînt\nca niște stări îmbrățișate\ncîndva-n Edenul cel mai sfînt.\n\n... Pășim tăcuți fără-a ne spune\nnimic din cîte-n jur privim\nși nici trecînd cu rugăciune\nla cine-anume ne gîndim.\n\nDoar inima tăcut se frînge\nde-o șoaptă ce plutește-n vînt\nși-un înger, numai unul plînge\npe cel mai proaspăt legămînt...\n"
}