{
"t" : "Sîngele Tău...",
"d" : "",
"s" : "Sîngele Tău, Sîngele Tău\nIsuse, curs pe Cruce\nEl Singur, - mie, cel mai rău\nmi-a dat iertarea-I dulce.\n\nFii binecuvîntat, fii binecuvîntat\nSfînt Sînge Preacurat\ncăci greul meu, căci greul meu păcat\ndoar Tu mi l-ai spălat.\n\nO, cît de-adînc am fost căzut\nde tot și dintr-o dată\npe veci mă socoteam pierdut\nși vina-mi neiertată.\n\nPăcătuit-am contra Ta\nși-a dragostei divine\no, cine m-ar putea ierta\nSfînt Sînge - decît Tine?\n\nZăceam căzut acolo jos\nprivit de toți cu silă\n- O Sînge Sfînt al lui Hristos\ndoar Ție Ți-a fost milă.\n\nSfînt Sînge, nu mă mai lăsa\nsă uit și să cad iară\nci fă-mi pustietatea mea\nun colț de primăvară...\n"
}