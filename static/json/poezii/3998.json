{
"t" : "Nu-mi depărta Isuse",
"d" : "",
"s" : "Nu-mi depărta Isuse viața mea de Tine\nnici sufletul nu-mi piară aici în mîini străine\nnici dragostea să-mi moară în curse unde-i prinsă\nnici calea nu-mi sfîrșească de-acest pustiu învinsă!\n\nCi ține-n veci legată viața mea de Tine\nși sufletul mi-l scapă de-aceste mîini străine\nși dragostea mi-o scoate din cursa unde-i prinsă\nși calea mi-o deschide curată și întinsă...\n\nNu-mi despărți Isuse cărările de-a Tale\nnici nu-mi ținea în seamă amarele greșale\nnici nu-mi lăsa călcate a-mele legăminte\nnici scumpa mîntuire să nu-mi dau pe ce minte.\n\nCi ține-mi pe vecie cărările cu-a Tale\nși uită-mi cu iertare amarele greșale\nși fă-mi ținute veșnic a-mele legăminte\nca scumpa mîntuire să n-o dau pe ce minte...\n"
}