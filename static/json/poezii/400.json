{
"t" : "Cine va primi pe-acela",
"d" : "- după 2 Ioan 10-11 -",
"s" : "Cine va primi pe-acela care Dumnezeu l-alungă\nblestemul și anatema ce-l apasă să-l ajungă.\n\nCine va ierta pe-acela care Dumnezeu nu-l iartă\napăsarea și pedeapsa de el n-au să se despartă.\n\nCine va-nsoți pe-acela care Dumnezeu îl lasă\ncu păcatul se-nsoțește și cu răul face casă.\n\nNu fii mai milos spre nimeni decît Dumnezeu vreodată\ncăci unindu-te cu răul vei purta a lui răsplată.\n\n"
}