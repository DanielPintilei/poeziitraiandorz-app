{
"t" : "Doamne, nu acesta-i",
"d" : "",
"s" : "Doamne, nu acesta-i locul\nunde-ai vrut să stau\nnici aceasta nu mi-e crucea\nce-ai vrut Tu s-o iau\nnici aceasta nu mi-e calea\ncare Tu mi-ai dat\n- tac și plîng ca rîndunica\nstînd pe-un ram uscat.\n\nNu lăsa să-mi pierd aicea\nlocul cel de Sus\nci dă-mi crucea fericită\ncare-ntîi mi-ai pus\nși mă-ntoarce iar la calea\ncea care-o iubeam\n- să cînt iar ca rîndunica\npe un verde ram.\n\nDoamne, iată locu-acesta\nmi-e tot mai străin\nDoamne, iată crucea asta\ntot mai greu mi-o țin\nDoamne, iată calea asta\nîmi e tot mai grea\nDoamne, du-mă iar pe ramul\ncu cîntarea mea...\n"
}