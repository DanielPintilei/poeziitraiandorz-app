{
"t" : "Ce greu - și ce ușor",
"d" : "",
"s" : "Ce greu - și ce ușor e-azi Doamne\nsă fac ce-i bine, ori ce-i rău\nse cere numai să-Ți iau harul\nori să renunț la harul Tău!\n\nO, nu-mi lăsa - din Mîna Ta\nIsuse viața mea\ncăci eu doresc - să Te slujesc\nca să mă mîntuiesc...\n\nCe lung - și scurt, e-acuma Doamne\nal Vieții sau al Morții drum\nse cere doar să merg cu Tine\nori să mă rup de Tine-acum.\n\nCe nalt - și jos e cerul Doamne\nde orișicare păcătos\nse cere doar să crezi statornic\nori să rămîi necredincios.\n\nCe-ncet - și ce grăbit - ne vine\nla fiecare ceasul său\ndar cît de veșnic ne desparte\nla rai cel bun - la iad cel rău.\n\nCe mare - și ce mic - e omul\ncînd e smerit, ori e-ngîmfat\nferice-n veci numai de-acela\nce-i om întreg cu-adevărat.\n"
}