{
"t" : "Doamne, după-atîta vreme",
"d" : "",
"s" : "Doamne, după-atîta vreme\niată-ne naintea Ta\nca în prima noastră clipă\ncînd ne-am mai rugat așa\npune-Ți Mîinile în cruce\npeste capul nostru blînd\ncum Ți le-ai mai pus și-atunce\ndulce binecuvîntînd...\n\nDoamne, inimile noastre\nazi cu-adîncă rană vin\n- dulcea-Ți binecuvîntare\ndă-ne-o cu ceresc alin\ncă-ntre sufletele noastre\nazi e-o umbră și-un păcat\nfă-ni-le ca-ntîiași dată\ncînd ne-ai binecuvîntat!\n\nDoamne, iată căi străine\npașii ni i-au despărțit\nîntuneric și ispită\nne-a-ntinat ce-a fost sfințit\nși-ntre sufletele noastre\nazi e-o umbră și-un păcat\n- fă-ne iar ca-n prima clipă\ncînd ne-ai binecuvîntat.\n"
}