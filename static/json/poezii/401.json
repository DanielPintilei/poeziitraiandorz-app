{
"t" : "Suflet dezrădăcinat",
"d" : "- după Iuda 12 -",
"s" : "Suflet dezrădăcinat\ndus și-ntors de vreme\nnu e, cît e zarea-n lat\nnimeni, să te cheme.\nEști străin și unde-ai fost\nși-unde te vei duce,\nfără loc și fără rost\nsingur la răscruce.\nSuflet rupt de lîngă-ai tăi\nunde-ai fost odată\nva pieri pe triste căi\nviața ta sfărmată.\nNechemat și nedorit\nrătăcești prin lume\nnu te-așteaptă mulțumit\nnimenea anume.\nSuflet gol și de pripas\nluntre sfărîmată\ntrebuia să fi rămas\nunde-ai fost odată!\nNu te va cruța nicicînd\nplata neascultării,\nc-ai lovit pe-ai tăi luînd\ncalea dezbinării!\n"
}