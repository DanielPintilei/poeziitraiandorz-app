{
"t" : "Încă puțin mai lasă-mi",
"d" : "",
"s" : "Încă puțin mai lasă-mi\nîn inima Ta loc\nnu m-alunga Isuse\nde tot de lîngă Tine\ncăci la un pas începe\neternul morții foc\nde care se-ngrozește\ntot sufletul din mine.\n\nO, ține-mă Isus\npe Inima Ta pus\noricît m-ai pedepsi\ndar nu mă părăsi.\n\nN-aș merita Isuse\nnici harul cel mai mic\ncăci eu Ți-am dat ocară\nnu cinste ca Tu mie\nTu mi-ai făcut atîtea\neu n-am făcut nimic\neu Ți-am dat numai lacrimi\nTu numai bucurie.\n\nCît m-ai iubit Isuse\ncît m-ai iubit de mult\ncum trebuia să-mi fie\nde-al Tău tot ce-am în mine\n- mai lasă-mă Isuse\nsă stau cum stam demult\nși-apoi sfîrșească-mi viața\nîmbrățișat cu Tine...\n"
}