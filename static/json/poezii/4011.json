{
"t" : "Tot mai ne-nțeles",
"d" : "",
"s" : "Tot mai ne-nțeles îmi pare\ncă-mi tot mustri calea rea\nde ce nu mă lași Isuse\nsă mă duc cum vreau pe ea\ndacă trebuie să umblu\nprintre spinii unde sînt\nvezi că nu mai pot cu Tine\nsă-mi țin pusul legămînt!\n\nDe ce să nu stai cu mine\ndacă vezi că eu pot sta\nși cu Tine și cu lumea\nși cît de ușor e-așa!\ne așa plăcută viața\nsă slujești la doi stăpîni,\ndacă astăzi îmi e bine\nce-mi mai pasă ce-o fi mîini’?\n\n... Vai, așa se poate-ajunge\nsă gîndești cînd cazi din har,\nprăbușirea asta merge\npînă-n iadul cel amar\ndacă nu vine-o minune\nori o lovitură grea\npînă-n iad nu se trezește\ncel care-a ajuns așa!\n"
}