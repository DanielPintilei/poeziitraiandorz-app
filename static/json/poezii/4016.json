{
"t" : "O, să mai am",
"d" : "",
"s" : "O, să mai am o dată\nacele stări de har\nîn care fericirea\nnu-mi mai avea hotar,\nîn care printre îngeri\nca printre frați cîntam\n- o, orice preț pe lume\naș da să le mai am!\n\nIsuse, du-mă iar\nîn starea cea de har\ndin care să mă iai\napoi la Tine-n rai.\n\nAtunci neprihănirea\nmi-era firesc veșmînt\nmi-era la fel iubirea\nși-n suflet și-n cuvînt\nlumina curăției\nmi-era pe orice zări\nși Tu veneai spre mine\npe sute de cărări.\n\nBlîndețea cea mai dulce\nîmi umezea-n lumini\nși cerul nopții mele\nmi-era un cîmp de crini\nși-n orice rod spre Tine\nun drag sărut nălțam\n- o, stări cerești, viața\nmi-aș da să vă mai am!...\n"
}