{
"t" : "N-asculți",
"d" : "- după Romani 16, 17 -",
"s" : "N-asculți, fiindcă ai dreptate\nci fiindcă ai mîndrie, cînd\nși frații tăi și-a tale fapte\nte-adeveresc ieșit din rînd.\n\nN-asculți fiindcă ai credință\nsau dar mai mare decît ei\nn-asculți fiindcă ai mîndrie\nși ea te face să nu vrei.\n\nN-asculți că ai avea mai multă\nînțelepciune decît toți\nci nu asculți că ai mîndrie\nși ea te face să nu poți!\n\nN-asculți că ai avea iubire\nmai mare de-Adevăr ca ei,\nn-asculți fiindcă ai mîndria\nneascultării-n care piei.\n\nN-asculți acum decît de tine\nca Iuda și ca Lucifer\n- n-asculți, dar vai cum neascultarea\nte va cădea pe veci din cer.\n\n"
}