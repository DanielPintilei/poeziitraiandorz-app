{
"t" : "Nu pot și nu mai pot",
"d" : "",
"s" : "Nu pot și nu mai pot uita\ncă Ți-am străpuns iubirea Ta\ncă Ți-am căzut în fața Ta\nIsus, Isus, nu pot uita...\n\nNu pot - și nu mai pot să știu\ncum am ajuns așa să fiu\nde orb, de beat și de pustiu\nIsus, Isus, nu pot să știu...\n\nNu pot și nu mai pot să spun\ncît plîns amar aș vrea s-adun\nsă-mi spăl păcatul meu nebun\nIsus, Isus, nu pot să spun.\n\nO, Scump și tot mai Scump Isus\ndă-mi lacrimi cît mai grele nu-s\ndar adă-mi iar ce mi s-a dus\nIsus, Isus, - o Scump Isus.\n\nȘi-n veci și-n tot mai veci de-acum\nsă nu-mi mai pot călca de-acum\niubirea mea pe nici un drum\nIsus, Isus, - pe veci de-acum.\n\nCi mai, și tot mai mult frumos\nsă-mi țin cuvîntul credincios\nși-ndurerat și bucuros\nIsus, Isus, - Cel Preafrumos...\n"
}