{
"t" : "Ce loc străin...",
"d" : "",
"s" : "Ce loc străin Isuse mi-acesta unde sînt\nzăcînd închis și singur în gheață și-n mormînt\nde n-ai fi Tu, spre care mi-e sufletul întins\npe totdeauna-n moarte m-aș prăbuși învins.\n\nIubitul meu Isus, Iubitul meu Isus\nnu mă lăsa, nu mă lăsa răpus\nnu mă lăsa, nu mă lăsa să mor\nci-mi vină-n ajutor\nIubit Mîntuitor...\n\nCe gol străin Isuse mi-e unde am ajuns\nstrig zi și noapte-ntruna - și nu-i nici un răspuns\ncredința-mi zace-n tină, nădejdea-mi arde-n jar\niubirea-mi stă și plînge mustrîndu-mă amar...\n\nCe pat străin Isuse e-acesta unde stau\nîmi ud în lacrimi perna și lacrimile-mi beau\nîn fața tuturora eu trebuie să cînt\ncînd inima zdrobită își calcă visul sfînt.\n\nCe timp străin Isuse e-acesta ce-l aștept\ndînd legămîntul unic pe-un legămînt nedrept\ncu singura nădejde că Tu ce-mi știi de tot\nvei ști să pui un capăt atunci cînd nu mai pot.\n"
}