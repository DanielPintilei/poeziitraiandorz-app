{
"t" : "Ce singur sînt!...",
"d" : "",
"s" : "Ce singur sînt, ce singur\nIsuse, fără Tine\nmi se topește-n lacrimi\ntot sufletul din mine\nși ca-ntr-o mare moartă\nmă tot scufund întruna\nsimțind că-s dat la moarte\naici, pe totdeauna...\n\nO Domnul meu, o Domnul meu\nce mai pot face eu - decît să strig mereu\no Doamne dac-ai vrea - s-auzi durerea mea\nmai iartă-mi vina grea...\n\nCe singur sînt Isuse\nce-nchisă-i orice zare\nprivesc și-n nici o parte\nnu văd nici o scăpare\nși strig - și de niciunde\nnici un răspuns nu-mi vine\n- Isus, și arde-n flăcări\ntot sufletul din mine...\n\nCe singur sînt... ai milă\nde viața mea zdrobită\nde-a mea singurătate\nde vina-mi neplătită...\n- știu că mi-adînc păcatul\nmai greu ca fundul mării\ndar știu că și mai mare\nȚi-e dragostea iertării!\n"
}