{
"t" : "Doamne, cum să pot?",
"d" : "",
"s" : "Doamne, cum să pot trăi\nunde nici nu pot grăi\nNumele ce-L știu iubi?\nDoamne, cum să pot răbda\nunde nici nu pot căuta\nun cuvînt din Cartea Ta?\n\nVino Domnul meu - pînă unde-s eu\nscoate-mă din greu\no Isuse Sfînt - scoate-mă că sînt\nca-ntr-un greu mormînt.\n\nDoamne, nu-mi lăsa mereu\nsufletu-ngropat în greu\naici unde sufăr eu\ncăci tăcînd pe urma Ta\nabia pot a-mi mai purta\ncrucea tot mai grea și grea.\n\nDoamne, nu-mi uita pribeag\nsufletul ce Ți-a fost drag\nnumai în amar să-l trag\ncăci din dragoste-am făcut\ncrezul inimii plăcut\nși mi l-am dorit ținut.\n\nDoamne, dar vitrege stări\nm-au împins spre-alunecări\nîn străinele cărări\nDoamne, nu mă mai lăsa\nla străin a m-apăsa\nscapă-mă din gheara sa.\n"
}