{
"t" : "Te-ai despărțit de Mine",
"d" : "",
"s" : "Te-ai despărțit de Mine\ncăci prea greu ți-a părut\ncu Crucea Mea smerită\nși jugul Meu tăcut\npe locul Meu din urmă\nnu mai puteai ședea\n- și te-ai lăsat de Mine\ncăci prea greu îți părea...\n\nVai de cine se desparte\nde Hristos departe\nfericit cel credincios\nveșnic cu Hristos...\n\nDar ce ți-a dat străinul\nde care te-ai lipit?\n- pentru iubirea-ți sfîntă\nun chin nepotolit\nși pentru-ngenuncherea\ncu-mbrățișări cerești\naceste-amare lacrimi\nîn care te sfîrșești...\n\nO, stai și-adu-ți aminte\nde unde ai căzut\nși-n plîns amar te-ntoarce\nplătindu-ți ce-ai pierdut\ncuptorul suferinței\nsă-ți ardă-al tău păcat\nmăcar spre veșnicie\nsă-ți poată fi iertat!...\n"
}