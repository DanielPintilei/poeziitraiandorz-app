{
"t" : "Eu nu gonesc pe nimeni...",
"d" : "- după 1 Cor. 5, 13 -",
"s" : "Eu nu gonesc pe nimeni oricît e de sărac\ncu drag îl chem la masă să ospăteze-n voie\nnu mă feresc de zdrențe ci frate drag mă fac\ncu cei ce n-au pe nimeni și sufăr în nevoie.\n\nEu nu gonesc pe nimeni din cîți îmi cer sălaș\nmi-mpart cu ei căldura și locul de hodină\nnu-ntreb că nevoiașul mi-a fost sau mi-e vrăjmaș\nchiar cînd mi-e gol hambarul l-așez la masă plină.\n\n... Dar Dumnezeu, El Însuși, a poruncit să dai\nafară mincinosul și-n graba cea mai mare\ncăci altfel el ucide și-ți fură tot ce ai\n- la viperă și fiară nu-i milă nici cruțare.\n\n"
}