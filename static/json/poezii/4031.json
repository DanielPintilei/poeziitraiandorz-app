{
"t" : "Mai scumpă-mi pari",
"d" : "",
"s" : "Mai scumpă-mi pari iubire acum cînd te-am pierdut\nde mii de ori ca-n vremea în care te-am avut\nde-aș fi știut iubire ce mare preț ai tu\nviața mi-aș fi dat-o, - pe tine însă nu!\n\nSe mistuie în flăcări întreg lăuntrul meu\nde-mi pare că deodată m-am rupt de Dumnezeu\nși-mi pare că alunec din ce în ce mai jos\nadînc murind departe de fața lui Hristos.\n\nÎndură-Te Lumină de sufletu-mi zdrobit\ncă-mi pare că-s de veacuri de-acest noroi robit\nși-mi pare că de mine te-ai dus pe mii de mări\nsă nu-mi auzi aceste nevrednice chemări.\n\nCe scumpă-mi pari acuma tu mîntuirea mea\ncînd moartea-i lîngă mine și eu sînt lîngă ea\no Doamne, ce voi face dacă m-alungi și Tu\n- desparte-mă de toate, - de Tine însă nu!\n"
}