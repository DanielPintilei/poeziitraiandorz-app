{
"t" : "Ce mult te-aștept",
"d" : "",
"s" : "Ce mult te-aștept - și ce greu vii\nși-ar trebui să nu-ntîrzii\nși-ar trebui cîntînd să zbori\ncu ochii cei mai arzători\n- dar tu-ntîrzii și nu te temi\ncă-n veci plîngînd ai să Mă chemi\ndar n-ai s-auzi decît pustiu\nEu n-am să fiu - Eu n-am să fiu...\n\nO Doamne nu pleca\nci vino-n viața mea\nIsuse, iată vreu - iată vreu\nsă Te primesc - să Te primesc și eu\nMîntuitorul meu!\n\nCe mult te chem și nu-Mi răspunzi\nși-ar trebui să nu te-ascunzi\nși-ar trebui să strigi plîngînd\niubirii care stă chemînd\n- dar tu-ntîrzii și nu te temi\nc-odată-n plîns ai să Mă chemi\ndar n-ai să vezi decît pustiu\nEu n-am să fiu - Eu n-am să fiu.\n\nCe mult ți-am plîns - și n-ai simțit\nși-ar trebui să fi gîndit\nși-ar trebui să fi-ars de dor\nvenind spre Sînu-Mi iubitor\n- dar tu tot stai, și nu te temi\nc-odat-amar ai să Mă chemi\ndar n-ai să simți decît pustiu\nEu n-am să fiu - Eu n-am să fiu...\n"
}