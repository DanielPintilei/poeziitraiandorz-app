{
"t" : "Cerurile-Ți cîntă",
"d" : "",
"s" : "Cerurile-Ți cîntă Doamne slava Ta din mii de strune\norice stea e-o bucurie, orice rază-i o minune\norice nor e-o frumusețe, orice vînt e-o șoaptă sfîntă\nspre Mărirea Ta Eternă, toate cîntă, toate cîntă\npentru slava Ta cea mare\ntoate cîntă, cîntă, cîntă...\n\nTot pămîntul cîntă Doamne numai slava Ta măreață\norice zi și orice noapte, orice-amurg și dimineață,\norice munte, orice mare, orice codru și cîmpie\nîntr-o unică-nchinare, cîntă Ție, cîntă Ție\ncu iubire și-adorare\ncîntă, cîntă, cîntă Ție...\n\nȘi-ale noastre inimi Doamne toate cîntă pentru Tine\ncînd privirile de lacrimi și de dragoste ni-s pline\ncînd a noastre guri se umplu cu cîntări de bucurie\nDumnezeul nostru Mare, slavă Ție, slavă Ție\nîntr-o veșnică-adorare\nslavă, slavă, slavă Ție!...\n"
}