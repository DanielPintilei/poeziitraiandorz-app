{
"t" : "Eu Doamne nu știu dacă...",
"d" : "- după Matei 21, 13 -",
"s" : "Eu Doamne nu știu dacă și-alte\ncărări mai duc la Cer vreodată\ndar știu pe-aceea ce de veacuri\ne Calea Ta adevărată!\n\nEu nu știu dacă și-alte case\nsînt de-ale Tale, cum le spune\ndar știu pe-aceea ce de veacuri\ne Casa Ta de rugăciune!\n\nEu nu știu dacă cei ce altfel\nmărturisesc și cred și-nvață\nvor mai ajunge și în ce fel\nsă vadă veșnica viață.\n\nDar știu că cei ce-nvățătura\nde la-nceput o țin întruna\nfăgăduința mîntuirii\ndeplin o au pe totdeauna.\n\nDar dacă nu știu celelalte\ncărări ce duc la Cer vreodată\neu vreau mereu să merg pe-aceea\nce-o știu că este-adevărată.\n\nȘi dacă nu știu alte case\nde-a Tale, chiar dacă le spune,\neu nu mă las de-aceea care\ne Casa Ta de rugăciune!\n\n"
}