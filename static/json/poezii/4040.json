{
"t" : "Dacă ți-ai frînt zborul",
"d" : "",
"s" : "Dacă ți-ai frînt zborul duhului frumos\ngreu mai poți vreodată să te scoli de jos\nuneori aceasta n-o mai poți în veac\ncei căzuți adesea, pîn-la moarte zac.\n\nȚine-te frumos - ține-te frumos\nnumai de Hristos, numai de Hristos\nsă nu cazi aici - ci să te ridici\nține-te mai sus - ține-te mai sus\nnumai de Isus, - numai de Isus\ncă e vai de-acel - ce s-a rupt de El.\n\nȚine-ți legămîntul orice preț ai da\ncă e vai de-acela ce și-l va călca\nvai de cel ce-și vinde dragostea-i de foc\nalta niciodată nu mai are-n loc.\n\nDacă ți-ai frînt zborul și-ai căzut din har,\nchinuie-te, luptă, - să te vindeci iar\nplîngi, postește, caută, roagă-te mereu\npîn-o să-ți ajute iarăși Dumnezeu.\n"
}