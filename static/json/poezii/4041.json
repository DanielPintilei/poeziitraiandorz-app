{
"t" : "M-am obișnuit cu Tine",
"d" : "",
"s" : "M-am obișnuit cu Tine\ncă mă ierți oricînd greșesc\nși-acum iată ce păcate\nam ajuns să făptuiesc.\n\nAm văzut c-a Ta iubire\nlacrimile mele-o-nfrîng\nși-am știut că orice vină\nai să-mi ierți cînd vezi că plîng.\n\nDoamne, dar ce vinovată\ne fățărnicia mea\ncare plînge de-orice dată\nsă-i ierți orice vină grea.\n\nDoamne, unde voi ajunge\ntot făcînd ce fac acum\ncînd cu plîns, cînd cu păcate\n- dar pe-al neascultării drum!\n\nN-o să se răzbune oare\ncîndva dureros și greu\nvinovata mea umblare\nînșelînd pe Dumnezeu?\n\nDrag Isuse-al meu, ai milă\nscapă-mă de tot ce fac\nsă nu mă trezesc în focul\nde-unde nu-i scăpare-n veac...\n"
}