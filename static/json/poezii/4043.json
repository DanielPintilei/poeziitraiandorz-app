{
"t" : "Cînd s-a născut?",
"d" : "",
"s" : "Cînd s-a născut Isuse cîntarea sfîntă-n mine?\n- ea s-a născut în clipa cînd m-am atins de Tine!\n\nCînd a-ncolțit în mine, Isuse Drag, iubirea?\n- o, a-ncolțit sub Cruce, cînd Ți-am atins privirea!\n\nCînd s-a ivit Lumina, în noaptea mea amară?\n- o, cînd mi-ai spus Cuvîntul ceresc întîia oară!\n\nCînd m-a nălțat Minunea din praf în nemurire?\n- o, cînd mi-a dat întîiul psalm dulce de iubire!\n\nCînd mi-a-nsorit ființa eterna Sărbătoare?\n- o, cînd m-a ars cuptorul jertfirii iubitoare!\n\nȘi cînd voi știi ce slavă-i cea mai presus la Tine?\n- o, cînd o vreau la alții uitîndu-mă pe mine!\n"
}