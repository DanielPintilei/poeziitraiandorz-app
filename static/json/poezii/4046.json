{
"t" : "De ce nu pot uita?",
"d" : "",
"s" : "De ce nu pot uita Isuse\nnimic ce-i de la Tine\ntot ce mi-ai dat și ce mi-ai spus\ncînd am venit și cînd m-am dus\nîn locul cel mai sfînt le-am pus\npe totdeauna-n mine.\n\nȘi Ți le cînt și Ți le plîng\ndin zori și pînă-n seară\nși noaptea sufletul mi-l frîng\nși nu știu dorul cum să-l strîng\nsă nu-mi mai ardă-n sînul stîng\na vinei mele pară!\n\nO, de-aș putea uita cîndva\nnebuna mea cădere\nși chinul din privirea Ta\nși zbuciumul din clipa grea\ncînd m-a-nșelat ispita rea\nși m-a umplut cu fiere.\n\nO, smulge Bunul meu Isus\npe veci ce-i rău din mine\ndar ce mi-ai dat și ce mi-ai spus\ncînd ai venit și cînd Te-ai dus\nși-n locul cel mai sfînt le-am pus\n- pe totdeauna-mi ține!\n"
}