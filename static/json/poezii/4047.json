{
"t" : "Lumina Ta desăvîrșită",
"d" : "",
"s" : "Lumina Ta desăvîrșită\ne tot ce mai dorim Isus\na ei cuprindere slăvită\nsă ne-nsoțească pînă Sus\nputerea ei și curăția\nsă ne-nsenine-a vieții căi\npîn-ai să-Ți faci Împărăția\nstăpînă-n veci pe munți și văi.\n\nLumina Ta Isus - ne-o dă fără apus\nîn ea deplin să ne conduci\na noastre multe cruci.\n\nO, ce lumini înșelătoare\nîi poartă pe atîția az’\npe mii de drumuri pierzătoare\nsfîrșind în veșnicul necaz\nde noi Te-ndură și ne ține\nlumini cerești arzînd mereu\nși-a noastre vieți le fă mai pline\nde roduri dulci lui Dumnezeu.\n\nIar cînd prin valea umbrei morții\nva fi și noi să ne-adîncim\ntu să ne treci prin Slava Porții\nCerescului Ierusalim\nși-apoi lucirea Ta deplină\nsă ne cuprindă-n veci în ea\nca-mpărăția Ta divină\nde-a pururi s-o putem vedea!\n"
}