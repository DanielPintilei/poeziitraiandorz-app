{
"t" : "Cîte cîntări",
"d" : "",
"s" : "Cîte cîntări mi-ai dăruit\nIsuse, - pentru-o rană\npe care eu Ți-am pus cîndva\nsărut fără prihană\natunci cînd Singur sufereai\nîn cea mai grea uitare\n- cîte cîntări mi-ai dăruit\nIsus, - pe-o-mbrățișare!\n\nPe cîte lacrimi Tu mi-ai pus\nsăruturi de lumină\npentru un DA, ce Ți l-am spus\ncu-o dragoste deplină\ncînd Tu erai Cel mai străin\nși m-am lipit de Tine\n- cu ce sfînt har ai răsplătit\naceasta pentru mine.\n\nDar oare Doamne, nu-s acum\naceste-averi primite\nun zid de care nu-Ți mai văd\nprivirile iubite?\n- dacă-i așa, ia-mi Doamne tot\nce poate ne desparte\nnumai un singur bun să-mi lași:\niubirea fără moarte!\n"
}