{
"t" : "Credința mea Isuse",
"d" : "",
"s" : "Credința mea Isuse - prin Crucea Ta, mereu -\nNădejdea și Iubirea - îmi ține-n Dumnezeu\nprin ea rămîn aceleași la jertfă ori la plug\nchiar dacă-mi arde trupul pe-al sufletului rug\n- Isus, Credința Ta - să-mi țină vie-a mea\nprin ea sînt viu - prin ea Ți-s fiu\nprin ea din moarte-am să înviu.\n\nNădejdea mea Isuse, - e Ancora ținînd\nCredința și Iubirea în viața mea arzînd\nprin ea-mi înving furtuna și valuri și noroi\nprin ea-mi duc mîntuirea spre Viața de Apoi\n- Isus, Nădejdea Ta, - să-mi țină tare-a mea\nprin ea să-Ți cînt - și să m-avînt\npîn-am s-ajung la Cerul Sfînt.\n\nIubirea mea Isuse - al sufletului foc\nCredința și Nădejdea, le ține la un loc\nea mi le face sfinte și tari, de-un preț ceresc\nCredință și Nădejde am numai cît iubesc\n- Isus, Iubirea Ta, - să-mi țină caldă-a mea\nprecum Ți-am pus - cuvîntul spus\nstatornic pîn-la Tine Sus...\n"
}