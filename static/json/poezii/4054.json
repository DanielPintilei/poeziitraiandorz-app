{
"t" : "Vai, cît de singur",
"d" : "",
"s" : "Vai, cît de singur ai să fii\npe lume, în curînd\nnici ai să vezi, nici ai să știi\npe unde calci plîngînd\nnici ai s-auzi, nici să-nțelegi\nnimic de Sus ori Jos\n- că n-ai știut acum s-alegi\niertarea lui Hristos!\n\nAlege-L pe Isus (bis) cît încă nu S-a dus\ncăci în curînd (bis) rămîi pe veci (bis) plîngînd.\n\nOricine n-a venit acum\ncu lacrimi la Hristos\ncurînd s-a pomenit în fum\nși-n focul cel de jos\niar cînd s-a pomenit pierdut\nputea tot plînge-apoi\nîn veci frumosul har avut\nnu-ntoarce înapoi...\n\nCe-amar va fi cînd ai să vezi\ncum ești pierdut și tu\nc-atunci cînd ai putut să crezi\nai spus Credinței: NU!\ncă te-a-mbiat atît de des\nHristos c-un rai divin\ndar tu lăsîndu-L ți-ai ales\nun iad cu veșnic chin...\n"
}