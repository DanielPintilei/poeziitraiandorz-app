{
"t" : "Vindecă-mi sufletul",
"d" : "",
"s" : "Vindecă-mi sufletul Doamne\nde-o iubire care doare\ninima despovărează-mi\nde-amintiri apăsătoare\ncugetului liniștește-mi\nrănile usturătoare\n- viața mea să-și poată duce\ncrucea ei chinuitoare.\n\nDoamne, fii la greu - ajutorul meu\nfie-mi Mîna Ta - Izbăvirea mea\npînă-mi vei lua - crucea asta grea...\n\nDumnezeul meu, ia-mi norul\nde peste seninul verii\numbra grea despovărează-mi\nde pe rugăciunea serii\nvisul dureros alungă-l\nde pe miezul nopții mele\nși furtuna potolește-mi\nde pe zorii mei cu stele.\n\nDoamne, vindecă-mi curata\ndragoste de primăvară\nși sărutu-mpărtășirii\ndin cea mai curată seară\nși înlăcrimarea dulce\na atîtor legăminte\n- de pe toate șterge-mi Doamne\no aducere aminte...\n"
}