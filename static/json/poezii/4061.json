{
"t" : "Ca o mare furtunoasă...",
"d" : "",
"s" : "Ca o mare furtunoasă, Doamne, ne-a fost viața\nnumai rane ne-a fost trupul, numai lacrimi fața\nnumai singuratici pașii, numai rece locul\n- numai în cuptorul Crucii ne-a fost dulce focul.\n\nȚine-mă mereu\nDulce Dumnezeu\nlîngă Sînul Tău\npînă voi gusta\nfericirea mea\nla Inima Ta.\n\nNu e loc mai sfînt ca rugul arderii-n răbdare\npentru slava și izbînda vieții viitoare\nși nu-i stare mai cerească în această lume\ndecît cu Hristos pe Cruce, pentru Sfîntu-I Nume.\n\nFie cît de furtunoasă și de grea viața,\nvrem să trecem drepți prin toate către Cer cu fața\nfericiți mărturisindu-L pe Hristos prin Cruce\n- nu-i alt drum mai drept, la ceruri să ne poată duce...\n"
}