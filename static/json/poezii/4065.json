{
"t" : "Ne vom semăna",
"d" : "",
"s" : "Ne vom semăna cu toții în aceeași glie\ndar în care loc și clipă nimenea nu știe\nîn ce fel și cînd ne-așteaptă moartea care vine\nDoamne, numai Tu știi Singur - nimenea altcine...\n\nDoamne, fă ca eu - să Te am mereu\nînăuntrul meu\nca să pot vedea - mîntuirea mea\nla Venirea Ta, la Venirea Ta.\n\nFericit acel ce are Duhul Sfînt în sine\nca să poată-avea viața Doamne Sus la Tine\nși la Marea Înviere care va să vie\nsă se scoale pentru Slavă, - nu pentru urgie.\n\nMulți se plîng că n-au atîtea să trăiască-n viață\ndar nu plîng că n-au lumină pentru-a morții ceață\n- tu oricît ai fi de singur azi în orice parte\ncaută să ți-L iei pe Domnul, Soț de drum prin moarte.\n\nTe vei semăna-n țărînă și tu poate mîne\npîn-atunci așa puțină vreme-ți mai rămîne\nvino chiar acuma la Domnul, ca să ai iertarea,\nvino, altfel te va-nghite focul și pierzarea...\n"
}