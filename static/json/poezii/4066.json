{
"t" : "Nu se mai întoarce",
"d" : "",
"s" : "Nu se mai întoarce nimeni din cei dedesubt\norice cale e închisă, orice pod e rupt\nîntre lumea lor și-a noastră zidu-i nalt și gros\nnimeni n-a putut să-l treacă ci numai Hristos.\n\nNumai Tu Isus, Scump Isus, Bun Isus\nești și Jos și Sus\nnoi smeriți venim - vrem să Te primim\nși să Te iubim - să ne mîntuim...\n\nDoamne, nu ne ține-n seamă multul nostru rău\nDoamne, ține-n seamă numai legămîntul Tău\nDoamne, uită slăbiciunea care ne-a învins\nDoamne, scapă-ne din focul cel pe veci nestins.\n\nDoamne, scapă-ne de-Adîncul cel aprins și-amar\nși pe toți ne-nvrednicește de-al Vieții har\ndu-ne-n Veșnica Lumină după-acel apus\n- nici din Cer nu vine nimeni dintre cîți s-au dus.\n\nNici tu n-ai să vii vreodată de-unde-ai să ajungi\nci acolo-ți vei petrece veacurile lungi\ndacă nu te-ntorci la Domnul ca s-ajungi în Rai\nvai de tine-n ce osîndă veșnică-ai să stai!\n"
}