{
"t" : "O, milele Tale",
"d" : "",
"s" : "O, milele Tale Preadulce Isus\ncum n-au în vecie hotar și apus\nși n-au în vecie nici seamăn nici soț\nci-s numai lumină și har pentru toți.\n\nFii binecuvîntat - fii binecuvîntat\nIsuse Îndurat\ncăci față de noi - ai daruri șuvoi\nși dulcele-Ți har - e fără hotar\ne fără hotar...\n\nO, milele Tale Preadulcele meu\nce dragoste-n ele ne-a dat Dumnezeu\nnici rîuri de lacrimi de-am da ne-ncetat\nn-ar ști să arate cît bine ne-ai dat.\n\nO, milele Tale de Sus și de jos\ncum curg ca izvorul curat și frumos\nudîndu-ne viața rodind-o divin\ncu ploi de iubire și ani de senin.\n\nO, milele Tale mereu tot mai noi\nreverse-se veșnic credinței din noi\nși-n dulcea-mplinire a dragului dor\nunească-ne viața cu-al Tău viitor.\n"
}