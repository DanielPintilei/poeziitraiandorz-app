{
"t" : "O, apără-ți steagul!",
"d" : "",
"s" : "O, apără-ți steagul cu orișice preț\ncă-n el e izbînda și ținta credinței\ncît steagul se nalță și arde măreț\nluptăm și răzbatem crezînd biruinței.\n\nO, apără-ți steagul oricine-i acel\nce-l ține și nalță în fața oștirii\ncă-n steag e nădejdea - să lupți pentru el\npăstrîndu-ți cu frații tăria unirii.\n\nO, apără-ți steagul, - cît steagul e sus\nîn el e izbînda aprinsă și tare\ncînd steagul se pierde, puterea s-a dus\nne pierdem cu toții și țara ne moare.\n\nO, apără-ți steagul! - netrebnic e-acel\nce steagu-și trădează lovind purtătorul\no, steagul să-ți aperi, să mori pentru el\npăstrînd unitatea, salvezi viitorul.\n\nO, apără-ți steagul, că orice vrăjmaș\nîn steag dă cu pietre și-n cel care-l ține\nde steag să te-alături, nicicînd să nu-l lași\ncînd steagul ți-l aperi, te aperi pe tine.\n\nHristos ne e Steagul, Lucrarea ni-e scut\niubirea - puterea și cerul ni-e țel\ncînd apăr acestea Hristos mi-e avut\nși-o veșnică Slavă m-așteaptă la El!\n"
}