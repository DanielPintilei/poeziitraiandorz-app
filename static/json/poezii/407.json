{
"t" : "Sfîrșit de bătălie",
"d" : "- după Matei 24, 9-13 -",
"s" : "Ce greu a fost în noaptea asta...\nce lupte crîncene-am trăit\nce-nfuriat a fost vrăjmașul\nși ce sălbatic a lovit!...\n- Acum cînd se ridică fumul\nși cînd putem privi napoi\nvedem mulțimea grea de pierderi\ncîți sînt căzuți și morți din noi.\nNe binecuvîntăm martirii\nde moarte sfîntă-nvredniciți\ncinstim eroii luptei sfinte\nși mîngîiem pe cei răniți\ndar înfierăm pe totdeauna\nspre Judecata de Apoi\npe toți cei dovediți iscoade\nși slugi străine printre noi.\nSfînt înger al Recunoștinței,\nînalță-o cruce pîn-la cer\ncu numele și jertfa celor biruitori\nce-n veci nu pier!\nsă fie-n veci la toți urmașii\nîndemn înalt și luminos\ncum se trăiește și se moare\nîn lupta cauzei lui Hristos.\nDar du-te înger al Uitării\nadu un munte de pămînt\nși pune-n veci pe cei netrebnici\nun nemaiînviat mormînt\ncei rupți și morți duhovnicește\nsă moară și-n uitare-apoi\nnici nume-n veci,\nnici amintire\nsă nu mai aibă printre noi.\nO, fii și strănepoți, urmați-i\npe cei biruitori mereu\neroic să vă pomenească\nIstoria și Dumnezeu,\ndar scîrbă să vă fie veșnic\nde trădători și de mișei\nmai bine morți decît s-ajungeți\nvreunii dintre voi ca .\n"
}