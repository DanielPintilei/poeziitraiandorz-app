{
"t" : "Am fost un ceas",
"d" : "",
"s" : "Am fost un ceas pe munte trăind acele stări\nce sînt numai cu Domnul și-n veșnicele-I zări\ncînd îngerii-n tăcere îngenunchează jos\nși Moise și Ilie, spun taine cu Hristos.\n\n... Și-acum vin iar în valea unde-am lăsat un ceas\npovara și purtarea mulțimii fără glas\nca iarăși să-mi iau crucea și cu privirea-n jos\nsă-mi urc spre ispășire calvarul cu Hristos.\n\nCe liniștit întîmpini sfîrșitul răstignit\ncînd mergi spre el cu nimbul Taborului suit\nce naltă-i cununia cu rugul luminos\ncînd crucea-ți este-o slavă alături de Hristos!\n"
}