{
"t" : "Dorește-ți călăuză",
"d" : "",
"s" : "Dorește-ți călăuză pe Dumnezeu oriunde\nde-a Lui priviri curate nici gîndul nu-ți ascunde\nde ochii Lui niciunde să n-ascunzi a ta cale\n- căci doar atunci mergi bine cu toate ale tale.\n\nDorește-ți călăuză Cuvîntul Sfînt în viață\ncurata Lui poruncă mereu s-o ai în față\nși aspra Lui mustrare iubește-o-ntotdeauna\n- așa-ți păstrezi credința, așa-ți cîștigi cununa.\n\nDorește-ți călăuză frățeasca ascultare\nmai mare ca și tine să-l crezi pe fiecare\npe toți mai buni ca tine privește-i cu iubire\n- așa-ți păstrezi curată frumoasa lor unire.\n\nDorește-ți călăuză pe Duhul Sfînt prin lume\ncă doar atunci în ceruri te-nscrii cu noul nume\nși doar atunci tu semeni spre-o veșnică rodire\niar Cerul o să-ți facă o vrednică primire!\n"
}