{
"t" : "Cum trec de iute toate",
"d" : "",
"s" : "Cum trec de iute toate\nce-n lume-acum le vezi\nmai slabe sînt ca umbra\noricît de tari le crezi\nmai mici sînt ca nimica\nchiar cei ce par mai mari\n- și tu treci ca o umbră\noricît de veșnic pari.\n\nCa visul scurt sfîrșește\nși viața ta de-acum\nun an dintr-o viață\ne cît un pas pe-un drum\nștii pașii tăi din urmă\ndar nu-i știi cîți mai sînt\nși vine unul care\nsfîrșește-ntr-un mormînt.\n\nO, nu-i urî pe-aceia\nce-ți prea tot spun mereu\ncă-ți vine grabnic moartea\nsă vii la Dumnezeu\nci-mpacă-te cu Domnul\nacum cît mai trăiești\ncă mîine nu-i nici urmă\nde tot ce pari că ești...\n"
}