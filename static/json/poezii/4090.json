{
"t" : "Nu Te dor Isuse",
"d" : "",
"s" : "Nu Te dor Isuse Mîinile străpunse\ncît trăirea noastră în păcate-ascunse\nnu Te dor asprimea spinilor cununii\ncît umblarea noastră-n căile minciunii.\n\nNu Te doare Doamne sulița-ascuțită\ncît Te doare Sfînta Casă pîngărită\nnu Te dor oricîte rane-a Pătimirii\ncît înstrăinarea fiilor Iubirii.\n\nNu Te doare ura celor răi din lume\ncît a celor care spun de Sfîntu-Ți Nume\nnici nu plîngi de-a lumii hule și ocare\ncît de stricăciunea din a Ta Lucrare.\n\nToți se plîng în lume că n-au de-o mulțime\ndar că n-au credință nu se plînge nime\ncu ce să trăiască fiecare cată\ndar cu ce să moară nici o mică ceată.\n\nGreu suspini Isuse și adînc Te doare\npentru orișicine umblă-n nepăsare\ndar de-acela care de-al Tău har grăiește\nînmiit Te doare că-n păcat trăiește!\n"
}