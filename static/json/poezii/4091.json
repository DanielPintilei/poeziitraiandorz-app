{
"t" : "Veniți în Ziua asta",
"d" : "",
"s" : "Veniți în ziua asta cîntați un imn amar\nde Mama care plînge sub Cruce pe Calvar\nnu-s lacrimi mai amare\nnici ochi mai triști și grei\nnici suferință mare\natîta cît a ei.\n\nDar neamurile lumii\ndin orice loc și fel\no vor cinsti-o veșnic\ncă L-a născut pe El.\n\nCine-a avut vreodată\nun Fiu mai cunoscut\nce binecuvîntată\ne cea ce L-a născut\nce mamă fericită\ncîndva demult părea\nși-acuma ce zdrobită\nla Crucea Lui, stă ea!...\n\nO, Maică Dulce crede\ncă El e Dumnezeu\nîn ceea ce se vede\nnu e calvarul greu\nci Tron e-această Cruce\nși slavă-i acest vai\ncurînd Măicuță Dulce\nvei fi cu El în Rai...\n\nȘi neamurile lumii\ndin orice loc și fel\nte vor cinsti-n vecie\ncă L-ai născut pe El!\n"
}