{
"t" : "Cine-i oare fericit?",
"d" : "",
"s" : "Cine-i oare fericit\ncînd tot ce se vede\ni se duce mai grăbit\nde cum el și-l crede\nși îl lasă mai sărac\nde cum îl găsește\nchiar ce-i este mai pe plac\nmai greu îl zdrobește...\n\nCine-i oare fericit\ncînd în orice clipă\npoate fi-n mormînt trîntit\nde a morții-aripă\ncînd tot ce-și credea pe veci\npierde dintr-o dată\ncînd viața ce-o petreci\nun vis scurt e toată.\n\nNu e nimeni fericit\ndecît cel ce are\nîn Hristos Cel Preaiubit\nviața viitoare\nși un loc slăvit în cer\nunde se va duce\nși-avuții ce-n veci nu pier\nși-o iubire dulce.\n"
}