{
"t" : "Vino lacrimă cu mine",
"d" : "",
"s" : "Vino lacrimă cu mine\ncînd la rugăciune stau\nnici o șoaptă fără tine\nniciodată nu-mi mai vreau.\n\nVino lacrimă-n fiorul\ncîntecului meu divin\nnici cîntarea mea nici dorul\nfără tine-un ceas nu țin.\n\nVino lacrimă-n cuvîntul\ncare-l scriu și care-l spun\ntu le dai la toate-avîntul\ncel mai dulce și mai bun.\n\nVino lacrimă-n mustrarea\ncare-o duc spre cel greșit\ntu-i vei da încredințarea\ncă din suflet l-am iubit.\n\nVino lacrimă-n privirea\nce-o arat spre dragii mei\ntu le spui nemărginirea\ndragostei ce-o am spre ei.\n\nVino lacrimă cu mine\nși cînd mă voi duce Sus\ncăci în ochii mei pe tine\nmă va săruta Isus.\n"
}