{
"t" : "Nu-ți schimba cuvîntul",
"d" : "",
"s" : "Nu-ți schimba cuvîntul dat lui Dumnezeu\nnici dacă ți-ar cere chinul cel mai greu\ncăci acel ce-și schimbă primul său cuvînt\nnu mai este vrednic nici de-un crezămînt!\n\nNu-ți schimba credința care te-a-nviat\ncăci acesta este cel mai greu păcat\ncine-și calcă harul primei lui credințe\no să-l ardă-n flăcări veșnice căințe.\n\nNu-ți schimba-adunarea care te-a născut\ncine-și lasă frații este-un om pierdut\nvai de cel netrebnic ce-a lăsat pe-ai lui\nel să nu mai fie frate nimănui.\n\nNu-ți schimba cărarea dreptelor porunci\nține-o cum părinții sfinți au zis de-atunci\ncel ce-nvățătura dreaptă și-a stricat\ngreu blestem l-așteaptă, - greu e-acest păcat.\n\nȚine tot ce-odată te-ai legat să ții\nneschimbat prin toate cu Hristos să fii\ncăci statornic este Domnu-n orice fel\nfii și tu statornic, de te vrei cu El.\n"
}