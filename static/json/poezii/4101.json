{
"t" : "Unul lîngă altul",
"d" : "",
"s" : "Unul lîngă altul mergem\ncîteodată-n viață\ndar așa departe sîntem\nla cuvînt și față.\n\nUnul lîngă altul sîntem\ncîteodată-n lume\ndar așa străini la suflet\nchiar de cei de-un nume.\n\nUnul altuia ne-ascundem\ncîte taine grele\nstăm pe-un pat - și nu ne spunem\nmai nimic din ele.\n\nUnul cu-altul stăm alături\nani și ani de zile\ngîndurile fiecare\nascunzîndu-ni-le.\n\nSoț cu soț și fiu cu tată\nnu-și spun pîn-la moarte\ntaina care-abia mai poate\ninima s-o poarte.\n\nNumai Domnului poți spune\nce nu poți niciunde\nnumai Inima Lui dulce\ninimii-ți răspunde...\n"
}