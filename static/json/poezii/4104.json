{
"t" : "Ce noapte-i Noaptea asta!",
"d" : "",
"s" : "Ce noapte-i Noaptea asta Sfîntă\ncînd cerul pare-un templu nalt\ncu mii de îngeri aprinzîndu-și\nfăclia unul celuilalt\ncînd miile de stele-aprinse\ncu îngerașii ce le țin\nîngenunchează-n așteptarea\nVenirii Fiului Divin...\n\nCe noapte-i Noaptea asta Sfîntă\ncînd marea pare-un templu-afund\ncu mii de duhuri aprinzîndu-și\nnădejdi în care-abia pătrund\nși stelele întors aprinse\ncu duhurile ce le țin\nîngenunchează-n așteptarea\nVenirii Soarelui Divin...\n\nCe noapte-i Noaptea asta Sfîntă\ncînd cîmpul pare-un templu viu\ncu miile de stropi de rouă\narzînd în zîmbet auriu\nși toată viața și mișcarea\ncu dor, cu șoaptă, cu suspin\nîngenunchează-n așteptarea\nVenirii Ceasului Divin!\n"
}