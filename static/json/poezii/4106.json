{
"t" : "Cu toți și-ntotdeauna",
"d" : "",
"s" : "Cu toți și-ntotdeauna, să fii cuviincios\ncuvîntul tău rostește-l cucernic și frumos\nun dar este cuvîntul înalt, divin și sfînt\nși numai singur omul îl are pe pămînt.\n\nNu-ți întina cuvîntul în veci cu vreun păcat\nci folosește-l numai spre tot ce-i mai curat\nși nu-ntina cuvîntul cu ură și venin\nsfințește-l cu ce-i nobil și dulce și divin.\n\nÎnlătură-ți minciuna din orișice cuvînt\nea-i și mai vinovată cînd intră-n locul sfînt\nzdrobește-ntotdeauna pe șarpele viclean\n- sub orișice minciună e-o șoaptă-a lui satan.\n\nCu toți întotdeauna fii sincer și cinstit\npe calea curăției mergi drept și neclintit\natunci cuvîntul fi-ți-va cucernic și frumos\nși-l va cinsti odată Cuvîntul lui Hristos.\n"
}