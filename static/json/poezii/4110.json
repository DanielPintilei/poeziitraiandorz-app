{
"t" : "Iubește-ți munca ta",
"d" : "",
"s" : "Iubește-ți munca ta și crede-o\ncea mai frumoasă și ușoară\nnimic din ea să nu te rupă\nnimic din ea să nu te doară\nștiind că Dumnezeu ți-a dat-o\ns-o faci mereu cu bucurie\ncăci ea pe fruntea ta așează\ncununa cea pe veșnicie.\n\nIubește-ți crucea ta și poart-o\ncu-ncredințarea bucuroasă\ncă Însuși Dumnezeu ți-a dat-o\npe cea mai dulce și frumoasă\nnimic la ea să nu vezi aspru\nnimic din ea să nu crezi jale\ncăci ea-i cununa ta cea dulce\nși puntea mîntuirii tale.\n\nIubește-ți frații tăi și-i caută\ncu cea mai sfîntă prețuire\ncu ei să umbli-ntr-o credință\ncu ei să lupți într-o unire\nsă crezi că Dumnezeu acolo\nte-a vrut să fii pe totdeauna\ncu ei purtînd aici povara\ncu ei te-așteaptă-n Cer cununa!\n"
}