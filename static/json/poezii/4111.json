{
"t" : "Ia-mi Isus odată",
"d" : "",
"s" : "Ia-mi Isus odată stavila din cale\nși deschide-mi drumul către Locul Sfînt\nunde mă așteaptă rodul tainei Tale\nși nemuritorul nostru Legămînt.\n\nIa-mi Isus toți mieii cîntecelor mele\nși-i alintă dulce lîngă Sînu-Ți drag\nprintre-a mele drumuri lasă-mi numai stele\npeste-a mea odihnă, numai dulce steag.\n\nIa-mi Isus această inimă rănită\nși alin-o dulce cum știi numai Tu\ncăci din lumea toată s-a întors zdrobită\nnumai de la Tine și iubire nu.\n\nIa-mi Isus lumina din această lume\ncînd i-nchizi fereastra unde-a ars deplin\nși așeaz-o dulce Dincolo să-ndrume\nalte Zări Înalte neamului divin.\n"
}