{
"t" : "Vine-o clipă",
"d" : "",
"s" : "Vine-o clipă cînd pătrunzi\nTaina-n care te scufunzi\nși-adevărului ce-l crezi\nnu-i mai ceri apoi dovezi\nși-n iubirea care-o dai\nnumai foc și lacrimi ai\n- clipa asta-i un hotar\nîntre gheață și-ntre jar.\n\nVine-o clipă cînd te dor\norice umbre pe izvor\norice frunze care mor\nși-orice rane-a tuturor\ncînd ai vrea din ochi să-i pui\nfoc în sufletul oricui\n- clipa asta-i sfîntul salt\ndintr-un cer în celălalt.\n\nVine-o clipă cînd ți-e drag\nde-orice cale și-orice prag\nși-ai dori să le săruți\npașii fiilor pierduți\nnumai să-i întorci plîngînd\ninimilor așteptînd\n- clipa asta-i nimb voios\npeste-un suflet în Hristos.\n"
}