{
"t" : "Tot ce-ai semănat",
"d" : "",
"s" : "Tot ce-ai semănat plîngînd\nîncolți-va luminînd\ntot ce-n lacrimi ai udat\nrăsări-va minunat\nși va crește rod plăcut\nprecum te-ai rugat și-ai vrut\n- ce-i cu lacrimă udat\ne-n veci binecuvîntat.\n\nTot ce-ai răsădit ușor\nva fi pleavă fără spor\ntot ce nu-i udat cu plîns\nse usucă-n cîmp nestrîns\nși se pierde-n sus și-n jos\nfără urmă și folos\n- tot ce nu-i cu jertfă dat\nnu-i nici binecuvîntat.\n\nTot ce e muncit cu-amar\ncrește grîu și vin și har\ntot ce e păstrat cu greu\nva rodi lui Dumnezeu\nși va fi cules în cînt\npentru prețul cel mai sfînt\n- ce-i cu Domnul adunat\ne-n veci binecuvîntat.\n"
}