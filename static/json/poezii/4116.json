{
"t" : "Pentru fiecare suflet",
"d" : "",
"s" : "Pentru fiecare suflet\ne la Dumnezeu un har\ndar ce trist că pentru-atîția\nharu-acesta e-n zadar.\n\nPentru fiecare suflet\neste-un drum spre cer plăcut\ndar ce trist că drumu-acesta\npentru mulți e-n veci pierdut.\n\nPentru fiecare suflet\nmulte fapte bune sînt\ndar ce trist că mulți în ele\nnu mai umblă pe pămînt.\n\nPentru fiecare suflet\neste-un timp de la Hristos\ndar ce trist că timpu-acesta\nmulți îl pierd fără folos.\n\nPentru fiecare suflet\neste-n rai un loc gătit\ndar ce trist că pentru-atîția\nîn zadar a fost plătit.\n\nPentru fiecare suflet\ne-o cunună sfîntă-n cer\ndar ce trist că mulți pe lume\nfără ea-n rușine pier!\n"
}