{
"t" : "Cînd cuvîntul tău",
"d" : "",
"s" : "Cînd cuvîntul tău e soare strălucind pe-un larg întins\nrodul lui e bucurie peste-al inimii cuprins.\n\nCînd cuvîntul ți-e chemare plin de flacără și zel\nrodul lui e mîntuire pentru toți cîți vin prin el.\n\nCînd cuvîntul ți-e cîntare cu înalt și drag fior\nrodul lui este iubirea cu un sfînt și tainic dor.\n\nCînd cuvîntul ți-e putere aprinzînd altare vii\nrodul lui e rîu de lacrimi înverzind cerești cîmpii.\n\nCînd cuvîntul tău e taină peste sufletul ales\nrodul lui divin e-n toate adevărul înțeles.\n\n- Doamne, cît de multe fețe ar avea Cuvîntu-Ți Sfînt\npentru cine le privește toate strălucite sînt!\n"
}