{
"t" : "Cînd toate-ți spun",
"d" : "",
"s" : "Cînd toate-ți spun că-i vremea\nca azi s-asculți Cuvîntul\n- ascultă-L și te-ntoarce\nși pune legămîntul\ncăci dacă toți te-ndeamnă\nși toate-ți spun ce-i bine\nși tu n-asculți de nimeni\namar va fi de tine!\n\nCînd te îndeamnă Domnul\nsă lași grăbit păcatul\nascultă-I îndrumarea\nși nu-I respinge sfatul\ncăci dacă trece vremea\nși tu n-asculți ce-i bine\nrămîi fără de Domnul\nși-amar va fi de tine!\n\nLa orice lucru-i vreme\nși cine-atunci și-l face\nși moartea și viața\nsenin le-așteaptă-n pace\ndar dacă tu n-ai grijă\nsă faci la timp ce-i bine\nte duci la iad și moarte\nși-amar va fi de tine!\n"
}