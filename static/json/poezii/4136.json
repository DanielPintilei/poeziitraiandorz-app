{
"t" : "Socotește-te străin",
"d" : "",
"s" : "Socotește-te străin\norișiunde-ajungi\nscurți sînt anii tăi de chin\ncît îți par de lungi\nnumai al credinței har\nsocotește-l sfînt\npentru-aceasta iar și iar\npune legămînt!\n\nSpune-ți că ești călător\norișiunde-ai sta\nnu te-abată nici un dor\nde la calea ta\nla acestea cîte pier\ntu le spune: nu!\ndrumul tău frumos spre cer\nneclintit ți-l du!\n\nOrice casă ai avea\nfie-ți un popas\napoi rupe-te de ea\ncu grăbitul pas\nlasă tot ce afli jos\ncum ți-a zis Isus\nînmiit e mai frumos\nce te-așteaptă Sus!\n"
}