{
"t" : "Cine știe Adevărul",
"d" : "",
"s" : "Cine știe Adevărul dar nu caută să-L arate\nva purta pe conștiință cel mai greu dintre păcate\ncăci pe-oricine Adevărul sfîntă sarcină se pune\nși răspunde greu acela care-l știe și nu-l spune.\n\nCine vede Adevărul și nu caută să-L trăiască\ngreu o să-l condamne-odată Judecata cea cerească\nc-Adevărul îl obligă pe-orice suflet care-l știe\nsă-L trăiască-n ascultare, în respect și-n curăție.\n\nCine are Adevărul, și nu luptă să-L ridice\nprin tot ce mai bine poate face și gîndi și zice\neste-un laș, căci Adevărul cere de la cel ce-L are\nși-ndrăzneala și puterea și credința cea mai mare.\n\nCine-aude Adevărul și nu vrea ca să-L primească\nnu-i păcat pe lumea asta mai din greu să-l osîndească\nc-a respinge Adevărul cel plătit cu-atîta sînge\ne păcatul cel mai veșnic, nu-i iertat, oricît s-ar plînge.\n\nCine strîmbă Adevărul și sucește calea bună\neste-un demon și numește adevăr ce e minciună\nel stricînd învățătura pierde-a multora credință\n- cu satan să moștenească cel ce-o face cu știință!\n"
}