{
"t" : "Ești dator!",
"d" : "",
"s" : "Ești dator să dai la toți\ncare-ți cer, - cînd ai și poți\ncăci cînd poți, dar tu nu dai\ngreu păcat de moarte ai!\n\nEști dator cînd știi, - să spui\nadevărul, orișicui\ncăci de poți și știi, - dar taci\ngreu păcat de moarte faci!\n\nEști dator să plîngi cînd cad\nfiii tăi și merg spre iad\ncăci de pier - iar tu nu plîngi\ngreu păcat de moarte strîngi!\n\nEști dator mereu să taci\ndespre binele ce-l faci\ncăci de faci și-apoi tot spui\ngrea osîndă îți adui.\n\nEști dator oriunde șezi\nsă-ndrepți orice rău ce-l vezi\ncăci de-l vezi și nu-l îndrepți\ngrea osîndă să-ți aștepți!\n\nEști dator mereu-mereu\nsă-L slăvești pe Dumnezeu\ncăci de poți, dar nu-L slăvești\nîntr-o grea osîndă ești!\n"
}