{
"t" : "Ne rugăm!",
"d" : "",
"s" : "Ne rugăm pentru credință - celui ce nu poate crede\nne rugăm pentru lumină - celui care n-o mai vede\nne rugăm pentru nădejde - celui care n-o mai are\n- Doamne-ndură-Te și dă-le milostiv la fiecare.\n\nNe rugăm spre libertatea celora dintre zăbrele\nne rugăm spre sănătatea celora din chinuri grele\nne rugăm spre odihnirea celor morți în grea durere\n- Doamne-ndură-Te și dă-le-o fiecărui care-o cere.\n\nNe rugăm cu orice fiică, mamă, soră și soție\nne rugăm cu cel ce uită, sau nu crede, sau nu știe\nne rugăm cu cel de-aproape, sau de-aici, sau de departe\n- Doamne-ndură-Te și fă-le numai de iubire parte.\n\nNe rugăm pentru Cîntare și Cuvînt și Rugăciune\nne rugăm pentru oricine le ascultă și le spune\nne rugăm pentru viață, pentru moarte și-nviere\n- Doamne-ndură-Te și fă-le fericite-oricui le cere.\n"
}