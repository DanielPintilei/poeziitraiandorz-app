{
"t" : "Păcatul nu se iartă!",
"d" : "",
"s" : "Păcatul nu se iartă, păcatul se plătește\nși cineva odată și-odată-l ispășește\npăcatul e-o hulire atît de grea și mare\ncăci fără ispășire el n-are-n veci iertare.\n\nPăcatele acelui ce la Hristos le duce\nîi sînt iertate numai prin Jertfa de pe Cruce\nHristos le ispășește - de-aceea sînt iertate\nîn alt fel nu-i iertare în veci pentru păcate.\n\nPăcatele acelui ce pe Hristos nu-L cată\nîn veci de veci nu află iertarea așteptată\nci ele toate-toate rămîn să le plătească\nîn veci acela care n-a vrut să se căiască.\n\nNu vă-nșelați, - nu este în veci de veci iertare\npentru păcatul celui ce-n necredință moare\npăcatul nu se iartă, păcatu-l ispășește\nori Dumnezeu pe Cruce, ori cel ce-l făptuiește.\n\nVeniți acum la Domnul cu orișice păcate\nce El vă ispășește - de Tatăl sînt iertate\ndar cel ce-acum nu-ntoarce iertarea s-o primească\nîn iad le duce toate în veci să le plătească!\n"
}