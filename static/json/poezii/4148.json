{
"t" : "Caută să te bucuri",
"d" : "",
"s" : "Caută să te bucuri cînd ești chinuit\nvine iarăși vremea să fii fericit\ncă nimic nu-i veșnic pe acest pămînt\ndupă soare-i ploaie, după lună-i vînt.\n\nCaută să te mîngîi în oricare-amar\nvine după noapte dimineața iar\ntoate-s trecătoare ca și timpul lor\ndupă lacrimi cîntec, după ură dor.\n\nCaută să nu-ți pară veșnic locul tău\ndupă prea mult bine vine iarăși rău\nnu-i nimic statornic, toate cresc și scad\ncei de jos se nalță, cei din slavă cad.\n\nCaută să te mîntui astăzi cît mai poți\nmoartea ne așteaptă prea curînd pe toți\nce-i acuma sigur, peste-o clipă nu-i\norice lucru-și are numai vremea lui.\n\nVremea ta-i aceasta, ceasul tău e-acum\npoate-acesta-i pragul ultimului drum\npoate-acesta-i glasul ultim ce ți-e spus\nclipa ta aceasta-i! - vino la Isus!\n"
}