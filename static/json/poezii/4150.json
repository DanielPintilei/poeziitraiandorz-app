{
"t" : "Puțini oameni buni",
"d" : "",
"s" : "Puțini oameni buni pe lume\nau o viață fără chin\nîncercările mai grele\npeste cei mai vrednici vin\n- dar puțini cei răi în viață\nsă nu aibă-o moarte grea\nși-apoi și mai grea urmează\nveșnicia după ea.\n\nPuțini oameni drepți în viață\nși-au primit aici cununi\npeste crestele mai nalte\nvin cele mai mari furtuni\n- dar puțini nedrepții care\nsă nu fie-aici loviți\niar apoi în veșnicie\nvor fi și mai chinuiți.\n\nPuțini oameni sfinți în lume\nn-au urmașul credincios\nsteagul dus de ei îl nalță\nmai viteaz prin el Hristos\n- dar puțini atei să aibă\nun urmaș nevinovat\nal lor cort rămîne-adesea\npe vecie ruinat.\n"
}