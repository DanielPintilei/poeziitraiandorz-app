{
"t" : "Nu-ți pierde niciodată",
"d" : "",
"s" : "Nu-ți pierde niciodată vreo clipă în zadar\ncă tot ce pierzi acuma în veci nu afli iar\nn-o să mai afli harul acestui ceas frumos\ncînd Duhul Sfînt te-ndeamnă și cînd e-aici Hristos.\n\nNu-ți pierde-acum prilejul, ci vino la Isus\nprimește-I mîntuirea și naște-te de Sus\nși pune legămîntul cel veșnic și frumos\ncînd Duhul Sfînt te-ndeamnă și cît e-aici Hristos.\n\nNu-ți pierde îndrăzneala cînd ești amenințat\nfii gata chiar de moarte, - de n-ai să fii cruțat\nce străluciți sînt veșnic acei ce mor frumos\ncînd Duhul Sfînt te-ndeamnă, cum a făcut Hristos.\n\nNu-ți pierde curăția cînd anii se mulțesc\ncînd meritele tale mîndria ți-o-ncolțesc\nci-mbracă-al umilinței veșmînt tot mai frumos\ncum Duhul Sfînt te-ndeamnă, cum a făcut Hristos.\n\nNu-ți pierde premiul veșnic pentru acest gunoi\nnici pentru viața asta viața de apoi\nci-aleargă spre cununa Eternului Frumos\ncum Duhul Sfînt te-ndeamnă, cum a făcut Hristos!\n"
}