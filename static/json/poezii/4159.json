{
"t" : "Din Cîntările Eterne",
"d" : "",
"s" : "Din Cîntările Eterne vino fiul meu și bea\nmierea lor e tot mai dulce cu cît iei mai mult din ea\nharul lor e tot mai mare cu cît iei mai mult din el\nplinul inimii umplîndu-ți cu ardoare și cu zel.\n\nVino, vino, vino, - căci Izvorul e Hristos\ncîntă-I, cîntă-I, cîntă-I, El e-n veci Frumos.\n\nDin Izvoarele Iubirii bea urmașul meu mereu\numple-ți sufletul și mintea cu-Adevăr din Dumnezeu\nfericit ești și-n viață, fericit și-n moarte-atunci\ncînd și-n vorbă și-n trăire ai frumoasele porunci.\n\nVino fiul meu și-adapă-ți și urmașii cu-acest har\nal tău nume-atunci va trece din hotar în alt hotar\nși cîntarea-ți va cuprinde neam cu neam și ins cu ins\npînă cînd o să răsune peste-al lumii-ntregi cuprins.\n\nAdevărul și Iubirea ți le fă cu unic rod\nfericind și-a ta viață și pe-a unui mult norod\nși trecînd din slavă-n slavă cu tot mai cerești simțiri\nvei împărăți pe-ntinsul Nesfîrșitei Străluciri!\n"
}