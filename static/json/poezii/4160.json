{
"t" : "O singură iubire",
"d" : "",
"s" : "O singură iubire-i mare\naproape ca a lui Hristos\niubirea mamei, care are\nacelași duh și chip frumos\n- cinstiți iubirea-nlăcrimată\na mamei care v-a născut\npunînd pe fața ei curată\ncel mai duios și drag sărut!\n\nMamă, mamă, mamă\nscump și drag cuvînt\nbinecuvîntată, binecuvîntată\nfii - din cerul sfînt...\n\nO inimă mai este-n lume\naproape ca a lui Isus\na mamei, care are-un nume\ncum altele pe lume nu-s\n- cruțați-i inima divină\na mamei ce v-a legănat\npuneți o veșnică lumină\npe-al ei obraz înlăcrimat.\n\nUn nume-ți împreună gura\nde două ori în murmur sfînt\ne mama, care-ți dă căldura\ndin cel mai îndulcit cuvînt\n- rostește-i numele cu teamă\nșoptindu-l ca pe-un psalm ceresc\nnu-i nume scump ca cel de mamă\ndin cîte nume se rostesc!\n"
}