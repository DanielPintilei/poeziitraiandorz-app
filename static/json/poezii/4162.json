{
"t" : "Cînd va fi",
"d" : "",
"s" : "Cînd va fi să vină Mîna-Ți să mă culce\ndă-mi Isus un leagăn moale și divin\niar această harfă mi-o așează dulce\nlîngă căpătîiul somnului meu lin.\n\nCînd și cînd în miezul nopților plăcute\nDuhul Sfînt s-adie corzile ei calm\nși trezindu-mi cîntul, blînd să mi-o sărute\ncu cerești acorduri Noul Tainei Psalm.\n\nÎn Cîntări Eterne, încă necîntate\nsă-mi treziți Iubirea cu veșmînt de stea\ndoar pe ea trimite-o, dintre cîte-s toate\nea să-mi fie sora și mireasa mea.\n\nȘi ne-nchide-n casa noastră cea de soare\ncu sărutul leagăn și minunea steag\ndin Cîntări Eterne și Nemuritoare\nsă ne facem unul visul nostru drag.\n\nSlava ascultării dusă pîn-la moarte\ns-o-ncunune Raiul tainic și duios\nunde fericirea strălucită foarte\nsă ne tot izvoare numai din Hristos.\n"
}