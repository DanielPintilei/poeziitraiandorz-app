{
"t" : "Mult ne mîngîie",
"d" : "",
"s" : "Mult ne mîngîie-un prieten în singurătate\nde aceea un prieten e mai scump ca toate\n- dar Adevăratul Prieten, Domnul este numa’\nde aceea fă-ți-L Prieten pe Isus acuma!\n\nPrimește-L pe Isus, primește-L pe Isus,\nîn El ai viața cea de Sus\nși rămîi și rămîi cu El mereu\nsă fii fiu, să fii fiu lui Dumnezeu.\n\nMult ne mîngîie un bine într-o zi lipsită\nde aceea fapta bună e cu drag primită\nBinefăcătorul care ți-a făcut mai bine\ne Isus, - primește-I astăzi harul pentru tine.\n\nMult ne mîngîie-o nădejde într-o grea-ncercare\nde aceea o nădejde e-o comoară mare\ndar Nădejdea pentru moarte și pentru-nviere\nnumai Domnul e! - primește-L fără-ntîrziere!\n\nMult ne mîngîie-o lumină într-o noaptea-adîncă\nde aceea ia lumina cît mai arde încă\nînsă unica Lumină pentru-a morții ceață\ne numai Hristos, - primește-L ca să mergi la Viață!\n"
}