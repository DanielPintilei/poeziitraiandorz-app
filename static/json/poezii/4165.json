{
"t" : "Din suferința ta",
"d" : "",
"s" : "Din suferința ta adu-I\no jertfă lui Hristos\naceasta fi-va-n fața Lui\ncel mai plăcut prinos.\n\nDin lacrimile tale adu-I\ncîntări lui Dumnezeu\naceasta fi-va-n fața Lui\nun dar plăcut mereu.\n\nDin dărnicia ta adu-i\nsărmanului alin\naceasta-n fața Domnului\ne ca un mir divin.\n\nDin rugăciunea ta adu-I\nfiorul cel curat\naceasta-n fața Domnului\ne-un dar adevărat.\n\nDin umilința ta adu-I\npuținul tău tăcut\naceasta fi-va-n fața Lui\nun untdelemn plăcut.\n\nDar mai presus ca toate-adu-I\npredarea vieții azi\natunci vei fi naintea Lui\nca soarele-n amiazi...\n"
}