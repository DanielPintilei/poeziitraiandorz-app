{
"t" : "Cît de-nșelătoare-i slava",
"d" : "",
"s" : "Cît de-nșelătoare-i slava\nce și-o cred tiranii\ncît de scurtă-i fericirea\nce-o cîștigi cu banii\ncît de-amară e dulceața\npoftei vinovate\n- fericit cel ce le vede\nși le lasă toate.\n\nMincinoasă-i promisiunea\nce-o dă lingușirea\ndușmănoasă-i ascultarea\nce-o dă asuprirea\nnestatornică-i puterea\ncare chinuiește\n- fericit cel ce le lasă\npînă nu plătește.\n\nBlestemată-i slava care\nși-o doresc nebunii\nblestemat e viitorul\nrînduit minciunii\nblestemată-i veșnicia\ndupă neascultare\n- fericit cel ce le vede\npînă ce nu moare!\n"
}