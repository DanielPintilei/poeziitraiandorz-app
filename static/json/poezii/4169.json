{
"t" : "Cînd Adevărul",
"d" : "",
"s" : "Cînd Adevărul e cu tine\ntreci și prin apă și prin foc\nchiar munți de ți s-ar pune-n cale\nși munții-i vei muta din loc.\n\nCînd Dumnezeu este cu tine\nsă nu te temi de nici un leu\nchiar de-ai ajunge-n groapa morții\nte izbăvește Dumnezeu.\n\nDacă Dreptatea e cu tine\nașteaptă-i biruința sa\nchiar dac-ar fi să treacă veacuri\nDreptatea nu te va lăsa.\n\nCînd e Cuvîntul Sfînt cu tine\nsă-nfrunți orice, dar să-L susții\nchiar dac-ar fi să mori spunîndu-L\nde mii de ori mai nalt învii.\n\nCînd Adevărul e cu tine\ntaci cînd te-acuză-un mincinos\nchiar cît ai fi călcat în tină\nsă știi că te-apără Hristos.\n\nCînd Dumnezeu va fi cu tine\nsă lupți în slujba Lui murind\nsă crezi că El o să te-nvie\ncu El pe veci împărățind!\n"
}