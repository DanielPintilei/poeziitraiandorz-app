{
"t" : "Ferice de aceia",
"d" : "",
"s" : "Ferice de aceia cu duhul cel sărac\ncereasca-mpărăție a lor va fi în veac.\n\nFerice de aceia ce plîng neajutorați\ncăci ei vor fi odată de-a pururi mîngîiați.\n\nFerice de aceia ce-au sufletul lor blînd\naceștia pămîntul vor moșteni-n curînd.\n\nFerice de aceia flămînzi și-nsetoșați\ndorind neprihănirea, - căci fi-vor săturați.\n\nFerice de aceia ce milă pururi fac\ncăci ei avea-vor parte de milă pînă-n veac.\n\nFerice de aceia cu inima curați\nei vor vedea pe Domnul, în slavă-ncununați.\n\nFerice făcătorii de pace, căci ei sînt\nchemați cu dulce fiii lui Dumnezeu Cel Sfînt.\n\nFerice-acei ce pentru dreptate vor răbda\ncăci Împărăția Cerească-o vor vedea.\n\nFerice va fi vouă cînd fi-veți prigoniți\nși-n lume pentru Domnul veți fi batjocoriți.\n\nFiți bucuroși atuncea și veseli, cum s-a spus\ncăci mare e răsplata ce vă așteaptă Sus!\n"
}