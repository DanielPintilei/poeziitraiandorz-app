{
"t" : "Cînd ai să pui",
"d" : "",
"s" : "Cînd ai să pui piciorul\npe Stînca Mîntuirii\nrămîi pe ea statornic\ndînd orice preț iubirii\ncăci cine-odată cade\npierzînd această Stîncă\npe veci de veci va arde\nîn flacăra adîncă.\n\nCînd ai să spui Cuvîntul\nce Dumnezeu ți-l cere\npăstrează-ți legămîntul\nprin orișice durere\ncăci cine-odată-și minte\ncredința lui curată\nnici mii de legăminte\nnu-l spală niciodată.\n\nCînd ai s-ajungi în fața\nlui Dumnezeu cu toate\nai grijă ca viața\nsă-ți duci pe căi curate\ncăci cine n-o să fie\naflat pe calea dreaptă\namară veșnicie\nși-amar sfîrșit l-așteaptă!\n"
}