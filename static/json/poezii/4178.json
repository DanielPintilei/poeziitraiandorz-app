{
"t" : "Ce bine-ar fi",
"d" : "",
"s" : "Ce bine-ar fi s-asculți acum\ncît Domnu-i lîngă tine\ncît încă n-a tăcut plecînd\nacel ce-ți spune bine\n- ce bine-ar fi să fi-ascultat\ncînd ți s-a spus Cuvîntul\nacum n-ai geme-ndurerat\ndeparte regretîndu-L.\n\nCe bine-ar fi, ce bine-ar fi\nazi la Hristos dac-ai veni\nEl te-ar salva, El te-ar salva\ndin moartea și osînda ta.\n\nCe bine-ar fi să faci așa\ncum mama ta te roagă\nsă te ferești de cursa rea\nce-n foc o să te-atragă\n- ce bine-ar fi să fi făcut\nce te-a rugat iubirea\nacum n-ai zace-aici căzut\nplîngîndu-ți prăbușirea.\n\nCe bine-ar fi să vezi ce răi\nsînt prietenii-ntre care\nduci zilele și anii tăi\nîn patimi și-n pierzare\n- ce bine-ar fi să fii lăsat\nnainte de cădere\nacum n-ai zace-aici legat\nîn veșnică durere!\n"
}