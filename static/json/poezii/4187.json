{
"t" : "Nu vă-nșelați crezînd",
"d" : "",
"s" : "Nu vă-nșelați crezînd că harul vă-ndreptățește-orice păcat\ncă poți să faci orice - și dacă vorbești de har - ești și iertat\ncăci harul iartă doar odată trecutul cel neștiutor\niar după-aceea poruncește neprihănirea - tuturor.\n\nNu vă-nșelați că iartă harul orice păcate orișicînd\ncă dacă spui de har, ajunge - și poți apoi trăi-nșelînd\ncă poți să minți, te poți ascunde și poți să te prefaci oricum\n- nu-i o mai mare nebunie decît să mergi așa pe-un drum.\n\nNu vă-nșelați, - nu iartă harul păcatul cel făcut știind\nnu credeți pe Hristos și harul orice păcate-ngăduind\nnu vă mințiți pe voi și pe-alții că poți să faci orice prin har\nsatan pe nimenea nu-nșeală ca-n felu-acesta mai amar.\n\nNu, - harul nu vă-ndreptățește să vă prefaceți și mințiți\nacela e un har fățarnic și mincinos și fals, să știți\nadevăratul har învață s-o rupi cu tot ce-i păcătos\nși să trăiești neprihănirea smerit și sincer în Hristos.\n\nNu vă-nșelați urmînd pe orbii cei îngîmfați și prefăcuți\nce-nvață că prin har se poate trăi oricum,\n- ei sînt pierduți\nși-aceasta-i o înșelăciune și-acela-i un satanic har\nsatan pe nimenea nu-nșeală ca-n felu-acesta mai amar!\n"
}