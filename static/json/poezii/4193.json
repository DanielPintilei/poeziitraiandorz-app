{
"t" : "Într-o zi apropiată",
"d" : "",
"s" : "Într-o zi apropiată va veni un ceas\ncînd vei face-n calea vieții ultimul popas\nși-apoi pragul scurt al morții ai să-l treci grăbit\npentru veci în locul care ți l-ai pregătit.\n\nEste-o viață, după asta, - fii încredințat\nde atîta timp Cuvîntul te-a înștiințat\nnici un adevăr din lume nu-i atît de greu\nca acel al mîntuirii - spus de Dumnezeu.\n\nFie-n mintea ta mai tare decît orice glas\nadevăru-nștiințării ultimului pas\nși nainte de-orice grijă pune-ți grija lui\n- o clipită după moarte prea tîrziu ți-o pui!\n\nÎncă Domnu-ți mai îmbie mîntuirea Sa\ndar curînd pe totdeauna El te va lăsa\nce vei face după clipa ultimului pas,\n- spune-ți unde vei petrece veșnicul popas?\n"
}