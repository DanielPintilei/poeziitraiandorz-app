{
"t" : "Din tot ce-am spus",
"d" : "",
"s" : "Din tot ce-am spus cîndva frumos\nce-am împlinit către Hristos?\ndin multul cît I-am datorat\nnoi ce I-am dat, noi ce I-am dat?\n\nE ceasul cînd să stăm\nși seama să ne dăm\ndin tot ce-am spus\nnoi ce-am adus\nca rod pentru Isus?\n\nAm spus în sfîntul legămînt\ncă-L vom urma pîn-la mormînt\nsă spunem azi cu-adevărat\ncum I-am urmat, cum I-am urmat?\n\nAm spus că vom răbda cu El\ndurerea Lui de orice fel\nacum să ne-ntrebăm curat\ncum am răbdat, cum am răbdat?\n\nAm spus că vom lupta frumos\nîn Oastea Domnului Hristos\ndar azi să spunem neapărat\ncum am luptat, cum am luptat?\n\nÎn ceasu-acestui greu popas\nsă nu ne-ascundem de-acest glas\nce-am spus să împlinim frumos\npentru Hristos, pentru Hristos.\n"
}