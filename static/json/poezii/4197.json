{
"t" : "Cine-ți va-ntreba",
"d" : "",
"s" : "Cine-ți va-ntreba vreodată\nde-al tău nume pe-un vecin\ntoți vecinii tăi să-i spună:\n- e-un adevărat creștin!\n\nDe-ți va întreba părinții\ndespre felul tău curat\nbunii tăi părinți să spună:\n- e-un fiu bun, cu-adevărat!\n\nDacă-ți va-ntreba pe frații\nde credință în Hristos\nfrații tăi să poată spune:\n- e un frate credincios!\n\nDacă-ți va-ntreba pe fiii\ncare Domnul ți i-a dat\nfiii tăi, plîngînd, să spună:\n- e-un părinte-adevărat!\n\nDacă-ți va-ntreba vrăjmașul\ncel mai rău și mai hain\nchiar și-acesta să răspundă:\n- da, ce-i drept, e-un bun creștin!\n\nAtunci și la Judecată\ndupă traiul tău curat\nDumnezeu te va cunoaște\nfiu al Lui cu-adevărat!\n"
}