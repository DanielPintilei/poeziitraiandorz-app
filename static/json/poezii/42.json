{
"t" : "Lacrimi - vă cunoaște",
"d" : "",
"s" : "Vă cunoaște lacrimi sfinte\nfrînta inimă ce plînge\nîn adîncul miez de noapte\ncătre Cer nălțînd fierbinte\nglas ce suspinînd se stînge\npentru alții cînd în șoapte\ncere: Milă ai Părinte!\n\nVă știu lacrimi de durere\ncei ce plîng pribegi prin lume\nfără-o zi de sărbătoare\nfără-o casă stătătoare\ncare știu ce-amar e-n lume\nfără drum și fără nume.\n\nVă știu lacrime de jale\ncei loviți de nedreptate\nce și-au îngropat pe cale\nîn a plîngerilor vale\ncîntecele vieții toate.\n\nV-a plîns lacrima de jale\npentru multele-i greșale\ncel ce-a dus pe-a morții cale\ntoate patimile sale.\n\nȘtiu că vă cunoaște bine\ncel ce-a plîns la uși străine\nși v-a-nmormîntat în sine,\ncui i-a fost în lume parte\nîn adînc ascuns să poarte,\ncimitir de visuri moarte.\n"
}