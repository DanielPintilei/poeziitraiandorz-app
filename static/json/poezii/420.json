{
"t" : "Te lăudăm pe Tine Mîntuitor Slăvit",
"d" : "- după Psalm 136, 24 -",
"s" : "Te lăudăm pe Tine\nMîntuitor Slăvit\ncăci Jertfa Ta cea Sfîntă\ndin iad ne-a izbăvit.\n\nTe lăudăm pe Tine\nCel pogorît de Sus\nce Vestea Izbăvirii\nși Păcii ne-ai adus.\n\nTe lăudăm pe Tine\nce Te-am văzut smerit\ncă patima trufiei\nși-n noi ai biruit.\n\nTe lăudăm pe Tine\ncare-ai trăit curat\ncă dorul curăției\nși nouă ni l-ai dat.\n\nTe lăudăm pe Tine\nce-ai vrut s-asculți mereu, - \nînvață-ne-ascultarea\ncu drag de Dumnezeu.\n\nTe lăudăm pe Tine\nce-ai fost mereu cu noi\nce ne-ai adus scăparea\ndin grelele nevoi.\n\nTe lăudăm pe Tine\nce-ai ascultat pe-ai Tăi\nscăpîndu-i totdeauna\ndin mîna celor răi...\n\nTe lăudăm pe Tine\ncăci brațul Tău întins\na despicat pustiuri\nși ziduri a învins.\n\nTe lăudăm pe Tine\nce-ai despărțit furtuni\n- din lunga-mprăștiere\npe cei iubiți s-aduni.\n\nTe lăudăm pe Tine\nce poți să-nvingi și-acum\noricîte piedici încă\nva fi s-avem pe drum.\n\nTe lăudăm pe Tine\nce poți să birui tot\nce-ai Tăi, cu toată jertfa\nse luptă, dar nu pot.\n\nTe lăudăm pe Tine\nprin care-o să primim\ncum mult mai mult cît credem\nși cît nădăjduim.\n\nSlăvit să fii Tu veșnic\nMîntuitor și steag\npe Tine-a noastră Oaste\nTe laudă cu drag.\n\nȘi Te rugăm veghează\nasupra alor Tăi\nsă-i izbăvești puternic\npe veci de toți cei răi.\n\nCă pînă-n veșnicie\ncu-al cerurilor cor,\nTe lăudăm pe Tine\nMăreț Mîntuitor!\n"
}