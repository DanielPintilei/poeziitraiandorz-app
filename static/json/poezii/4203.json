{
"t" : "Doamne, sînt dator",
"d" : "",
"s" : "Doamne, sînt dator-dator\norișicui - și tuturor\nși la soare și la nor\nși la cîmp și la izvor\n- Doamne, dar de ce nu pot\nsă-mi plătesc acuma tot\nși la plug și la altar\nși la vină și la har\nla cei morți și la cei vii\nși la cîți dator mă știi?\n\nDoamne, sînt dator-dator\nînspre cîte nasc și mor\nînspre jale și-nspre dor\nși-nspre-al lacrimii fior\n- Doamne, dar de ce nu știu\nsă plătesc cît nu-i tîrziu\ntainelor Cuvîntului\njertfei legămîntului\narderii durerilor\ncîntului tăcerilor?\n\nDoamne, sînt dator-dator\nla trecut și viitor\ngîndurilor care dor\nsufletelor care mor\n- Doamne, dar de ce nu vreau\nsă plătesc ce pot să dau\nunui cîntec ne-ncheiat\nunui suflet prea uitat\nunui dor fără mormînt\nși-unui cer în două frînt?\n"
}