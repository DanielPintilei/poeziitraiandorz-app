{
"t" : "Alege bine",
"d" : "",
"s" : "Alege bine drumul pe care vrei să mergi\nc-apoi mereu mai grabnic te pomenești c-alergi\nși nici nu știi în urmă pe calea ce-ai deschis\npe cîți îi duci cu tine spre iad sau paradis.\n\nAlege bine drumul\ncăci mulți mai merg cu tine\npe calea ce-ai deschis\nspre iad sau paradis.\n\nAlege bine Ținta spre care te îndrepți\nc-ai să ajungi la capăt cînd nici nu te aștepți\nși vei răspunde veșnic în fața lui Hristos\nde cei care-ți urmează spre Ținta ce i-ai scos.\n\nAlege Ținta bine\ncăci mulți mai merg cu tine\npe calea ce i-ai scos\nla iad sau la Hristos.\n\nAlege bine astăzi nainte de Sfîrșit\ncît încă poți întoarce cînd afli ce-ai greșit\ncăci o clipită dacă o afli prea tîrziu\ncu cît vezi mai departe vei plînge mai pustiu.\n\nAlege astăzi bine\ncă mulți mai merg cu tine\ncît încă nu-i tîrziu\nsă plîngi în pustiu.\n"
}