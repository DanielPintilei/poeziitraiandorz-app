{
"t" : "Mi-ar fi plăcut",
"d" : "",
"s" : "Mi-ar fi plăcut și mie\nsă am un drum ușor\nsă merg prin cîte cîntă\nși nu prin cîte dor\n- dar aș fi fost atuncea\nun pai uscat și sec\nși primul prag de flăcări\nn-aș mai fi-ajuns, n-aș mai fi-ajuns să-l trec.\n\nMi-ar fi plăcut și mie\nsă strîng în loc să dau\nsă cînt în loc să sufăr\nși-n loc s-alerg - să stau\n- atunci viața asta\naș fi trăit ușor\ndar cum mi-ar fi fost oare\ncînd aș fi-ajuns, cînd aș fi-ajuns să mor?\n\nO, slavă Ție Doamne\ncă-n viață mi-ai făcut\nmai mult de lacrimi parte\ndecît de drum plăcut\ncă n-am zburat prin cîntec\nci m-am tîrît prin plîns\nc-așa m-ai dus prin toate\nla Sînu-Ți Drag, la Sînu-Ți Drag mai strîns!\n"
}