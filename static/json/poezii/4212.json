{
"t" : "Cînd îți învingi",
"d" : "",
"s" : "Cînd îți învingi vrăjmașii\nsă nu dormi prea ușor\nvrăjmașii nu te uită\nși nu-și sting ura lor\n- ci numai cînd cu lacrimi\nși dragoste-ai învins\natunci s-adormi în pace\ncă ura lor s-a stins.\n\nCînd îl învingi pe-un frate\nsă nu te fericești\nsau cînd pe-un slab îl birui\nsă nu zici cine ești\nși cînd pe-un drept înlături\nsă nu te crezi voinic\n- c-atunci ești cel mai vierme\nși cel mai de nimic.\n\nCînd lupți să-nvingi lumina\nși-o năbuși și-o ucizi\ncînd birui Adevărul\nși-l gîtui și-l închizi\n- decît să rîzi satanic\nmai bine-atunci pe loc\nnu sta să-ți vezi sfîrșitul\nci-aruncă-te în foc!\n"
}