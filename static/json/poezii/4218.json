{
"t" : "Pe unde-ai fost?",
"d" : "",
"s" : "Pe unde-ai fost pierdut și dus\nde cînd nu te-a-ntîlnit Isus\ncu cine-ai mers și-n calea cui\nde cînd n-ai mers cu frații Lui?\n\nOrice pas fără Hristos\neste păcătos\norice faci fără Isus\nla pierzare-i dus.\n\nPe unde-ai fost și ce-ai făcut\nde cînd nu te-ai rugat tăcut\ncu cine-ai stat, - cu ce stricați\nde cînd te-ai despărțit de frați?\n\nCe-ți face ochiul păcătos\nde cînd n-ai plîns lîngă Hristos\nspre ce-ți merg pașii vinovați\nde cînd te-ai despărțit de frați?\n\nO, ce deșertăciune sînt\natîtea zbateri pe pămînt\nce pierdere și geamăt greu\ne-un umblet fără Dumnezeu!\n\nCît încă ai un singur ceas\ndă-I lui Hristos ce-a mai rămas\nși cît o lacrimă mai ai\ns-o plîngi pe drumul către rai!\n"
}