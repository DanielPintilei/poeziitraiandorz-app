{
"t" : "Unde n-a fost nimeni",
"d" : "",
"s" : "Unde n-a fost nimeni încă\ndu Cuvîntul cel curat\nși-o să-ți mulțumească veșnic\ncei ce ți l-au ascultat.\n\nUnde n-a mers nimeni încă\nmergi cu-al lacrimii alin\nși-o să-ți mulțumească veșnic\ncei ce duc ascuns suspin.\n\nUnde n-a pătruns lumina\ncunoștinței lui Hristos\ndu-o - și-o să-ți strălucească\nchipul veșnic luminos.\n\nUnde diavolul tronează\nmergi viteaz cu Dumnezeu\nși-ai să faci o zi-n amiază\nmiezul nopții cel mai greu.\n\nUnde nimeni nu-ndrăznește\nmergi cu-ncredere-n Isus\nși-ai să vezi cum orice demon\nți se va pleca supus.\n\n... Cînd tu umbli în lumină\nîndrăznește curajos\nnu-s puteri să nu le birui\ncînd cu tine e Hristos!\n"
}