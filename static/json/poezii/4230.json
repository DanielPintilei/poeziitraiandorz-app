{
"t" : "Pe cine-ntrebi?",
"d" : "",
"s" : "Pe cine-ntrebi cînd nu știi calea\nîn cel mai îndoielnic ceas,\nspre cine-asculți cînd totul pare\npustiu și gol cu nici un glas,\nspre cine-alergi cînd n-ai pe nimeni\nla care să privești cu drag\niar pîn-la moarte simți că nu e\nde mai trecut, decît un prag?\n\nVin-la Crucea, vin-la Crucea Domnului\ncere-I sfatul Lui\nspune-I Lui, spune-I Lui durerea ta\nEl te va-ndrepta.\n\nLa cine mergi să-ți spună-o vorbă\ncînd toți îți tac nepăsători,\nla cine-ți cauți viitorul\nascuns în temeri și-n fiori,\nde unde-aștepți să-ți vină-o rază\nprin fumul tot mai greu și gros\ncînd prăbușirea-i mai aproape\nși iadul tot mai fioros?\n\nO, nu-ntreba pe-un om netrebnic\nși n-asculta pe-un biet nebun\nși n-alerga la cel fățarnic\nci vino la Isus Cel Bun\nși spune-I Lui ce te apasă\nși cere de la El alin\ndin cel mai negru miez-de-noapte\nEl face miez-de-zi senin!\n"
}