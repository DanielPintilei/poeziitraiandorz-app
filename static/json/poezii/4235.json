{
"t" : "De ce te îndoiești?",
"d" : "",
"s" : "De ce te îndoiești de Domnul\nși de Cuvîntul Lui Cel Sfînt\nce este oare mai puternic\nca El în Cer - sau pe pămînt\ne oare mai puternic omul\nsau diavolul sau iadul lui?\n- nu, mai puternic decît Domnul\nnimic în toată lumea nu-i!\n\nÎncrede-te în El, încrede-te în El\noricînd și-n orice fel\ncăci nicăierea nu-i, căci nicăierea nu-i\nputere ca a Lui...\n\nAtunci de ce lași îndoiala\nsă-ți frîngă-al rugăciunii zbor\nmai mulți sînt cei ce-ți vor izbînda\ndecît cei ce pierzarea-ți vor\nmai mulți sînt cei ce sînt cu tine\ndecît sînt cei ce-n contra ta\nHristos e-Acela ce-ți ajută\nși n-ai să plîngi - ci vei cînta.\n\nMai este încă timp să birui\nal îndoielii duh vrăjmaș\ncu gîndul la Hristos înfruntă-l\nși pînă-nvingi, - să nu te lași\nîncrede-te-n Hristos puternic\nși-oricîți ar fi ai urii lei\nnu ei pe tine-au să te-nvingă\nci tu ai să-i învingi pe ei!\n"
}