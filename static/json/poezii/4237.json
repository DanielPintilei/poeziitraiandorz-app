{
"t" : "Sînt tot mai lungi",
"d" : "",
"s" : "Sînt tot mai lungi și tot mai noi\ncoloanele de-ostași eroi\ncu suflet alb și mers frumos\nluptînd sub steagul lui Hristos.\n\nFiți binecuvîntați - voi dragi surori și frați\nși tineri minunați - lui Dumnezeu predați\ncîntați voios, luptați frumos\nsub steagul lui Hristos.\n\nMai largi se văd, mai pline sînt\nizvoarele din Duhul Sfînt\nși toți cei însetați ce vin\nse umplu de fior divin.\n\nMai rar se simt, mai scurte par\npoverile pe drum amar\nmai nalte-s dulcile cîntări\ndin ale lui Hristos ocări.\n\nMai jos le-avem, mai drag suim\nspre dulcele Ierusalim\nHristos ni-e Soare, Țel și Steag\nIsus e tot ce-avem mai drag.\n\nVeniți cu El, veniți cu noi\nvoi tineri luptători eroi\ncăci Viitorul Glorios\ne-al Oastei Domnului Hristos!\n"
}