{
"t" : "Cîntarea Deborei",
"d" : "- de la Judecători 5, 1-31 -",
"s" : "Partea 1\nNiște viteji s-au pus în fruntea\npoporului lui Israel\nși toți au fost de luptă gata...\nSlăvit să fie Domnul, - El -\nVoi toți cei mari luați aminte:\ncînta-voi Domnului, cînta,\nlui Dumnezeu spre slava Sa.\nCînd din Seir ieșit-ai Doamne,\ndin a Edomului cîmpii,\npămîntul tremura... și cerul tuna din nori\ncu vijelii\nnaintea Domnului toți munții înfricoșați\ns-au clătinat\nde Dumnezeul lui Israel\nSinaiul s-a cutremurat.\nDe-atuncea drumurile drepte\npustii și părăsite stau\niar călătorii strîmbe drumuri\nși căi greșite apucau\ncei mari erau fără putere,\nneputincioși în Israel\npîn-ce m-am ridicat deodată\neu, ca o mamă pentru el.\nNoi zei Israel și-alesese\ncînd de război erau cuprinși\ndar nu vedeai nici scut nici suliți\nla patruzeci de mii de inși.\nInima mea spre voi se-ndreaptă\ncîți sînteți mari în Israel\nspre-acei ce vreau cu dor să lupte...\nSlăvit să fie Domnul, - El!\nPartea 2\nVoi cei viteji ce alergați călare\nși voi cei care pe covoare-ați stat\nși voi acei ce mergeți pe cărare:\n- cîntați un cîntec binecuvîntat.\nArcașii din mijloc de-adăpătoare\nsă cînte-n glas mereu pe Domnul lor\nsă-I cînte binecuvîntarea-I mare\na cîrmuirii peste-al Său popor.\nAtunci poporul Domnului în cor\na venit la porți și toți strigau mereu:\ntrezește-te, trezește-te Debora\nși zi-o cîntare pentru Dumnezeu.\nAtuncea din popor o rămășiță\na biruit puternicii vrăjmași\ncăci Dumnezeu ne-a dat o biruință\nasupra celor mai viteji ostași.\nDin Efraim veneau locuitorii\ndin Beniamin veneau în Oastea Ta\ndin Machir au venit cîrmuitorii\nși Zabulon și Isahar venea.\nDe ce-ai rămas în staule-astă dată\nca să asculți al turmei behăit,\ncăci la pîraiele lui Ruben, iată\nmari hotărîri și sfaturi s-au pornit?\nDe ce n-a mers Galaad din locuințe,\nDan pentru ce-n corăbii a rămas,\nde ce-a stat Așer jos pe țărmul mării\nde ce-n limanuri și-a făcut popas?\n- Căci Zabulon chiar moartea o-nfruntase\nNeftali o-nfruntase în cîmpii\ncu împărați vestiți cînd se luptase\nși n-au luat vreo pradă-n bătălii.\nPartea 3\nDin ceruri stelele-au luptat\natuncea cu vrăjmașii\npîrîul Chison le-a luat\nși le-a necat ostașii.\nO suflete al meu\nzdrobește-l pe cel rău\no suflete al meu\ncalcă-n picioare pe vrăjmașul tău.\nAtunci copitele sunau\nde goana lor cea mare\ncăci toți războinicii luptau\ncuprinși de răzbunare.\nAtunci i-au blestemat\npe cei ce n-au luptat,\natunci i-au blestemat\npe cei ce pentru Domnul n-au luptat.\nDar toți vor binecuvînta\ndintre femei, pe care\na biruit cu mîna sa\nvrăjmașul cel mai tare.\nVrăjmașul cel temut\nîn față i-a căzut,\nvrăjmașul cel temut\njos la picioarele ei a căzut.\nPe geam se uită mama lui\nSisera și grăiește:\n- de ce nu vine carul lui,\nde ce mai zăbovește?\nO, oare de ce nu-i\nsosește mai degrabă carul lui?\nFemeile-nțelepte-i spun\nși singură-și grăiește:\n- acum ei prada și-o adun\nel prada o-mpărțește...\nAșa să piară fă-i\npe toți vrăjmașii Tăi\niar cei ce Te-or iubi\nca soarele să-i faci a străluci.\n"
}