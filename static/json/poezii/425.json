{
"t" : "Cîntarea Anei",
"d" : "- de la 1 Samuel 2",
"s" : "Partea 1\n\nMi se bucură inima-n Domnul\ncăci puterea mea El a nălțat\nspre vrăjmaș gura larg mi-e deschisă\ncu-ajutorul Său m-a bucurat.\n\nNimeni nu este-așa sfînt ca Domnul\nnu este-alt dumnezeu peste tot\nnu e stîncă așa cum e Domnul\nDumnezeu Cel Preaînalt Savaot.\n\nNu vorbiți cu-atîta-ngîmfare\nnu rostiți al mîndriei cuvînt,\ncăci El e-un Dumnezeu care știe\ncîntări, tot ce faci pe pămînt.\n\nArcul celor puternici sfărîmat e\niar cei slabi cu putere-s încinși\ncei flămînzi au acuma odihnă\ncei sătui azi de foame-s învinși.\n\nChiar și-aceea ce n-avea pe nimeni\na primit fericită copii\niar aceea ce-avea o mulțime\nlîncezită-a rămas fără fii.\n\nPartea 2\n\nDomnul omoară, El învie și El pogoară, cu amar\nîn locuința Morții rece... și El de-acolo scoate iar\nDomnul dă lipsurile grele... El dă averea după plac\nEl îi smerește pe cei trufași și El înalță pe sărac.\n\nDin praf ridică pe cel umil și din gunoi pe cel lipsit\nși-l pune ca să șadă-alături de cei mari, într-un lor cinstit\nda, El vă va da moștenire un tron cu slavă îmbrăcat\nc-ai Lui sînt stîlpii tari pe care, El, lumea-ntreagă-a așezat.\n\nLa preaiubiții Lui de-a pururi El pașii toți le va păzi\ndar cei răi pier în întuneric, căci omul nu va birui\nvrăjmașii Domnului pieri-vor... Cu tunet îi va judeca\ndar l-al Său Uns va da putere\nși-a Lui tărie-o va înălța.\n\n"
}