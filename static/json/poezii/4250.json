{
"t" : "Ce n-ai putut lăsa",
"d" : "",
"s" : "Ce n-ai putut lăsa acum\nți-ajunge o povară\nce-o să te-ntîrzie pe drum\nși poți rămîne-afară\ncărarea-i strîmtă pe-unde treci\nși ușa-ngustă foarte\nși poți rămîne pentru veci\nîn chinul cel de moarte.\n\nCe nu-ți dezleagă azi Isus\nlegat va fi și mîine\npăcatul, pîn-la moarte dus\nasupra ta rămîne\nce nu-i cu plîns amar udat\nde-o față-ndurerată\nnici Sîngele pe Cruce dat\nnu-l spală niciodată.\n\nO, cugetă la asta azi\ncît încă ești pe cale\ncît încă mai poți da răgaz\nla gîndurile tale\ndezleagă-te de orice laț\npăcatul ți-l desprinde\nși-apucă-al Mîntuirii Braț\ncît Domnul ți-l întinde!\n"
}