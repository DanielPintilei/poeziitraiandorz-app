{
"t" : "Nimic nu s-a-ntîmplat vreodată",
"d" : "",
"s" : "Nimic nu s-a-ntîmplat vreodată\nspre rău nici unui credincios\nci numai spre mai bine toate\ncum spune Cartea lui Hristos.\n\nNu-i fir de păr din cap să cadă\nspre-a nu ști Dumnezeu de el\nde toate știe El - și toate\nI-s cunoscute-n orice fel.\n\nDoar doi bănuți e-o vrăbioară\nși tot n-o uită Dumnezeu\natunci, cu-atît mai mult nu-l uită\npe-un fiu al Lui, ajuns la greu.\n\nNimic nu-i la-ntîmplare-n lume\nnici cîte sînt, nici cîte-au fost\nci toate-au înțeles și toate\nau minunat și tainic rost.\n\nCînd văd ce-orînduite-s toate\ndup-un etern și sfînt sistem\nde ce mai am cîte-o-ndoială\nși uneori de ce mă tem?\n\n... O Doamne vindecă-mi și teama\nși îndoiala-n duhul meu\ndă-mi neclintita-ncredințare\ncă-mi poartă grija - Dumnezeu!\n"
}