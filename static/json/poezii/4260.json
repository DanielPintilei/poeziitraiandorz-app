{
"t" : "Nu-i alt Isus Adevărat",
"d" : "",
"s" : "Nu-i alt Isus Adevărat\ndecît Cel Unul Unul\nCel ce pe Golgota S-a dat\nEl, Cel ce ne-a răscumpărat\nEl, Scumpul, Dragul, Bunul...\n\nSlavă Lui mereu,\nEl e Dumnezeu\nalt Mesia nu-i\nslavă numai Lui, numai Lui, numai Lui...\n\nNu-i alt Isus Mîntuitor\ndecît El, ce pe Cruce\nne-a șters păcatul tuturor\nși blînd și bun și iubitor\nspre ceruri ne conduce.\n\nNu-i alt Isus și nu va fi\ndecît El - ce-n Mărire\na Înviat spre-a ne găti\nla toți cei care-L vor primi\neterna mîntuire.\n\nNu-i alt Isus ci numai Cel\nce-n Slavă mijlocește\nși tuturor ce cred în El\ntrăind în al Său dulce fel\nloc sfînt le pregătește.\n\nNu-i alt Isus - El va veni\ncurînd cu slavă mare\nspre-a judeca și răsplăti\nferice-acei ce-i va găsi\ncurați și-n ascultare!\n"
}