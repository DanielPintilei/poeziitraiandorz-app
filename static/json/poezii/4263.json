{
"t" : "Acum îți suflă vîntul",
"d" : "",
"s" : "Acum îți suflă vîntul a florilor petale\ncăci anii tăi cei tineri s-au dus pe-a vremii cale\nși-i timpul să stai singur să cugeți drept și bine\nce mare hotărîre se cere-acum la tine...\n\nÎți uscă vîntul verii livezile prea goale\ncăci jumătate viața s-a dus pe-a vremii cale\nnici astăzi nu stai singur să cugeți bine oare\nce mare hotărîre îți cere-o-nștiințare?\n\nȘi iată vîntul toamnei îți desfrunzește toată\ngrădina vieții tale, - iar rodul nu se-arată\nnici azi nu-i vremea oare să cugeți singur bine\nce viitor te-așteaptă cu iarna care vine?\n\nCurînd și vîntul iernii va spulbera și duce\nși frunzele coroanei care-ți va sta pe cruce\natunci va fi trecută această dulce vreme\nde har - și niciodată Hristos n-o să mai cheme!\n\n... O, nu lăsa să treacă și ceasu-acesta-n care\nmai stăruie de tine o ultimă chemare\naruncă-te-nspre Domnul cu lacrimi și suspine\nși inima predă-I-o cît încă-I lîngă tine!\n"
}