{
"t" : "Eu nu mă voi desparte",
"d" : "",
"s" : "Eu nu mă voi desparte Isuse niciodată\nde Adevăru-Ți dulce și Calea Ta curată\nci vreau pînă la moarte să merg mereu cu ele\noricîte-ar fi cu Tine necazurile mele.\n\nAjută-mi Scump Isus\nsă fac precum am spus\nsă nu Te rușinezi\nde mine cînd mă vezi.\n\nEu nu mă voi desparte de-a Ta iubire dulce\noriunde să mă-nchidă și-oriunde mă vor duce\nnici de-aș ajunge-n flăcări, nici de m-ar pune-n gheață\nde Tine pe vecie îmi leg a mea viață.\n\nEu nu mă voi desparte de frați și de credință\nchiar dacă mi s-ar cere a morții suferință\nci vreau să trec statornic cu frații mei prin toate\ncredința-mi neschimbată păstrînd cu scumpătate.\n\nEu nu mă voi desparte de lacrimi și cîntare\nchiar dac-aș fi dus singur în orice depărtare\nci vreau să-mi fac din ele mireasă și soție\n- cunună-mă Isuse cu ele pe vecie!\n"
}