{
"t" : "Numai Tu rămîi",
"d" : "",
"s" : "Numai Tu, numai Tu rămîi Isus\ntoate celelalte nu-s\ndecît goană, decît goană după vînt\noricîte-ar părea că sînt\ndar iubirea Ta și-a mea\nstrălucesc alăturea\nși cît anii și cît anii se mulțesc\ntot mai dulci, tot mai dulci întineresc...\n\nPentru Tine, pentru Tine Drag Isus\ncîte vii și holde-am pus\ncu belșug, cu belșug și jos și sus\nnumai dragoste-au adus\ndin oricare strop de jar\ncrește-o lacrimă de har\nși din ori și din orice plîns trecut\ncrește-un dor, crește-un dor și-un sfînt sărut.\n\nDupă Tine, după Tine Scump Isus\nvreau să merg oriunde-s dus\ncu un ceas, cu un ceas de suferit\nînc-un prag spre cer suit\ncu un bob de plîns udat\nînc-un seceriș bogat\nși cu clipa și cu clipa ce n-o știm\nvom sosi, vom sosi-n Ierusalim.\n"
}