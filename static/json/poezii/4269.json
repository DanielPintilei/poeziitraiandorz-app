{
"t" : "Du-te cînd te-așteaptă",
"d" : "",
"s" : "Du-te cînd te-așteaptă plînsul\nchinului ascuns, chinului ascuns\nnu lăsa nici o chemare\nfără de răspuns\ndu-te cînd te-așteaptă golul\ninimii pustii\nfloarea ne-la-timp udată\ngreu o mai re-nvii, greu o mai re-nvii.\n\nDu-te cînd te-așteaptă frații\nsă li te-alipești, să li te-alipești\ndu-te cînd te-așteaptă ușa\ncasei părintești\ndu-te cînd te-așteaptă dorul\ncu zăvor nespus\ncă-n zadar te duci cînd timpul\ndragostei e dus, dragostei e dus.\n\nVino, cînd te-așteaptă încă\ncerul iubitor, cerul iubitor\ncînd ți-ar mai primi venirea\nîngerescul cor\ncînd Hristos îți mai îmbie\nal iertării har\ncăci curînd cînd vremea-i dusă\nvei veni-n zadar, vei veni-n zadar.\n"
}