{
"t" : "Cîntarea lui Asaf",
"d" : "- din 1 Cronici 16, 7-36 -",
"s" : "Partea 1\n\nLăudați în veci pe Domnul\nși-al Său Nume Sfînt chemați\na Lui fapte printre neamuri\nle vestiți și le purtați.\n\nO, cîntați, cîntați în cinstea-I\npreamăriți a Lui minuni\nvă făliți cu-a Lui Sfînt Nume\nbucurîndu-vă, cei buni.\n\nNe-ncetat căutați pe Domnul\nși-al Său sprijin minunat\nFața Lui Cea Strălucită\nvoi căutați-O necurmat.\n\nAduceți-vă aminte\nce minuni a săvîrșit\nși ce judecăți slăvite\na Lui gură a rostit.\n\nVoi sămînța lui Israel\nrobul Său, ai Săi copii,\nDomnul este Dumnezeul\nnostru dintru veșnicii.\n\nJudecățile Lui sfinte\nse-mplinesc pe-acest pămînt\naduceți-vă aminte\nde-al Său veșnic legămînt.\n\nDe-ale Lui făgăduințe\npentru-a neamurilor mii\nși de legămîntu-I veșnic\ncu-Avraam și cu-ai lui copii.\n\nEl făcut-a legi lui Iacov\nlegămînt cu Israel\ncînd a zis: îți dau Canaanul\nmoștenirea ta în el!\n\nEi erau puțini atuncea\nși străini în țara lor\ni-alunga un neam la altul\nși-un popor la alt popor.\n\nDar El n-a lăsat de nimeni\nei să fie asupriți\npentru ei, de către Domnul\nmulți regi fost-au pedepsiți.\n\nEl le-a zis: să nu v-atingeți\nnimenea de unșii Mei\nnici un rău să nu le faceți\ncăci ai Mei proroci sînt ei.\n\nPartea 2\n\nCîntați Domnului toți cîți stați pe pămînt\nvestiți mîntuirea-I cea mare\nvorbiți printre neamuri de lauda Lui\nde-a Lui mari minuni printre popoare...\n\nCăci Mare e Domnul și foarte slăvit\nca toți dumnezeii-I mai mare\ncăci zeii-altor neamuri sînt idoli deșerți\ndar Domnul tot cerul Îl are.\n\nLumina măreață e-n fața Lui tot,\nEl stă-n bucurii și-n tărie...\nFamilii de neamuri dați Domnului, dați\ndați Domnului slavă-n vecie.\n\nDați Domnului cinste și Numelui Lui\nși daruri I-aduceți nainte\nși-n fața Lui Sfîntă smeriți vă-nchinați\npodoaba virtuților sfinte.\n\nVă temeți de Domnul toți de pe pămînt\ncăci lumea de El e-ntărită\nbucură-se cerul și-ntregul pămînt\ncă vine Domnia-I Slăvită.\n\nSă urle și marea cu tot ce-i în ea\ncîmpia bucură-se toată,\nsă strige copacii naintea Lui toți\ncăci iată a Lui judecată...\n\nPartea 3\n\nLăudați pe Domnul căci El este Bun\ncă-n veci ține îndurarea Sa\nziceți: dă-ne Doamne mîntuirea Ta\nmîntuie-ne pe-aceia ce Ți se supun.\n\nStrînge-ne din neamuri, dintre ei ne-adu\nși-atunci Numele Tău Sfînt vom lăuda\nne vom pune slava în a Ta cîntare\ncăci ești Dumnezeul nostru numai Tu...\n\nPreamărit să fie Domnul pe deplin,\nbinecuvîntat să fie numai El,\nDumnezeul Mare al lui Israel\ndin vecie pînă-n veșnicie-amin.\n\n"
}