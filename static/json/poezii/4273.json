{
"t" : "E-aproape Țărmul",
"d" : "",
"s" : "E-aproape Țărmul Celălalt\nmai este-un strop de cale\ncu rîvnă strînge-ți spre mai nalt\ncuprinderile tale\ndin urma ta aruncă tot\nce inima-ți mai leagă\nuitînd de toate cîte pot\nnapoi să te atragă.\n\nTe rog, Te rog Isuse-al meu\najută-mă mereu\nsă pot, să pot ca să mă țin\nde Tine-n veci amin.\n\nE-aproape capătul de drum\nsuit spre mîntuire\nfă-ți și mai caldă de acum\ncurata ta iubire\ndorește mai frumos să-ți duci\nspre Domnul tot ce-așteaptă\nsuișul sfintei tale cruci\nmai alb din treaptă-n treaptă.\n\nE-aproape vîrful de Calvar\nmai nalt decît Taborul\nstrăluce-nveșmîntat în har\nși-n Slavă Viitorul\nîntinde-ți mîinile, - căci Sus\nnu-i soare și nici lună\nci-n Mîna Domnului Isus\nstrăluce-a ta cunună.\n"
}