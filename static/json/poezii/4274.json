{
"t" : "Spre unde mergi?",
"d" : "",
"s" : "Spre unde mergi? - privește cu teamă înainte\ncă nu-i mai orb în lume ca cel ce-i orb de minte\nce merge și nu știe spre unde nu mai scapă\nși cade și nu vede în ce afund se-ngroapă.\n\nDumnezeul meu, Dumnezeul meu\nvezi cît lupt din greu\nîmi ajută, îmi ajută să primesc\nraiul ce-l doresc.\n\nAducerea aminte nu ți-o lăsă să doarmă\ncă orice stîncă-ascunsă corabia ți-o sfarmă\npe calea curăției mergi cît mai drept nainte\ntoți sfinții te îndeamnă din cer și din morminte.\n\nCînd stai în fața Tainei din Vie și din Pîine\ngîndește la cununa ce singură rămîne\nși-aruncă-te-n șuvoiul din mijlocul vîltorii\nel singurul te duce la Slava Sărbătorii.\n\nPrivește-ntotdeauna cu-ncredere nainte\nluptînd s-ajungi cu bine la Țărmul Țării Sfinte\ncăci celui care luptă Cerescul har i-ajută\nși-ajunge-odată-n Țara frumoasă și plăcută!\n"
}