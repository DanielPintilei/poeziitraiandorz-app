{
"t" : "Cînd vei trece printre",
"d" : "",
"s" : "Cînd vei trece printre oameni\nține-ți capul aplecat\ncum te duci atunci cînd semeni\ncel mai greu ogor arat\ncăci orice cuvînt ce-ți scapă\nși-orice pas - în ei rodesc\n- îi învie, îi învie - ori îngroapă\nîi usucă, îi usucă - ori îi cresc.\n\nCînd vei trece prin ispite\nochii ți-i închide strîns\nca și cînd, cele privite\nnu le-ai mai vedea de plîns\ncă orice ispită poate\nsă te-arunce-n vreun păcat\nși-apoi cît, și-apoi cît te vei tot zbate\npîn-ajungi, pîn-ajungi să fii scăpat.\n\nCînd vei trece prin stări grele\nține-ți graiul să nu plîngi\ncinstea să nu-ți pierzi în ele\nsufletul să nu ți-l frîngi\ncînd vei trece printre lacrimi\npune-le-un sărut frumos\ncel nebiruit, cel nebiruit de patimi\nstrăluci-va, străluci-va cu Hristos.\n"
}