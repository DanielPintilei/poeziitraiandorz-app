{
"t" : "Ce-avem în fața?",
"d" : "",
"s" : "Ce-avem în fața noastră-acum\nca plată după faptă\nla capătul acestui drum\nce oare ne așteaptă\ndupă-al vieții noastre drum\nce plată ne așteaptă?\n\nDin cîte întîmplări ne-au fost\ntrimise-nștiințare\nce înțelegere și rost\nam strîns din fiecare\nce rost și ce-nțeles divin\nam strîns din fiecare?\n\nDin cîte fețe-am cunoscut\nnoroase ori senine\npe care oare le-am știut\ncălăuzi spre bine,\ncum le-am știut pentru Hristos\ncălăuzi spre bine?\n\nDin cîte vremuri am trăit\nfrumoase ori amare\nce rod cu-adevărat sfințit\nvedem în fiecare\nspre viața noastră ce rod bun\nvedem în fiecare?\n\nDin cîte ni se duc și vin\nce ne-am ținut spre mîne\navut și adevăr divin\nce oare ne rămîne\nspre locul unde o să fim\npe veci - ce ne rămîne?\n\nO, dacă-n toate nici acum\nn-avem o minte dreaptă\nvai, - la sfîrșitu-acestui drum\nce plată ne așteaptă\nsăraci și orbi și goi pe veci\nosînda ne așteaptă...\n"
}