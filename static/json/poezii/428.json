{
"t" : "Cîntarea lui Isaia - 1",
"d" : "- din Isaia 5, 1-5 -",
"s" : "Cînta-voi Celui Preaiubit\ncîntarea Lui de jale\ncîntarea unui plîns adînc\nasupra vieții Sale...\n\nIubitul meu avea pe-un cîmp\no vie-așa mănoasă\ncît a muncit sădind în ea\ndoar vița mai aleasă.\n\nFăcut-a totul... și-aștepta\nacum cu nerăbdare\nsă-I facă struguri buni, dar ea\nfăcut-a roade-amare...\n\nO! - zice El: poporul Meu\nde-ați judeca voi bine\nce-am făcut viei Mele Eu\nși ce, ea pentru Mine!...\n\nDar ce-aș mai fi putut să-i fac\nși n-am făcut Eu oare?\nDe ce în loc de struguri buni\nMi-a dat ea roade-amare?\n\nO! via Domnului, cît vrei\nsă-I dai tot roade rele?\nNu te gîndești c-aduce-o zi\nrăsplata pentru ele?\n\n"
}