{
"t" : "Alergarea stăruitoare",
"d" : "",
"s" : "Alergarea stăruitoare e poruncă strălucită\ncelor ce-au pornit cu Domnul către Țara Fericită\ncu privirile-ațintite la Hristos întotdeauna\ns-alergăm cu stăruință ca să dobîndim cununa.\n\nAlergați cu stăruință\n- alergăm, alergăm\npîn-la Marea Biruință\nsă luptați - să luptăm\no cunună strălucită\nne așteaptă pregătită\ns-alergați - s-alergăm\nsă luptați - să luptăm.\n\nNu se poate-ajunge altfel - deși Ținta nu-i departe\ncă la orice pas sînt piedici - și-s vrăjmași în orice parte\ntrebuie-nfruntări și jertfe, trebuie-osteneli și luptă\ncalea spre desăvîrșire e-alergare ne-ntreruptă.\n\nLung e drumul de la vorbă pîn-la-nfăptuirea bună\nînsă fără luptă sfîntă nu se-ajunge la cunună\nlungă-i cernerea credinței pîn-ajungi la biruință\ndar nici Domnul n-a ajuns-o fără spini și suferință.\n\nDacă alergăm cu rîvnă, cu curaj și cu răbdare\nvine Clipa Strălucită cu ajungerea cea mare\nfericiți alergătorii care vor primi cununa\nei vor lăuda pe Domnul lîngă El pe totdeauna!\n"
}