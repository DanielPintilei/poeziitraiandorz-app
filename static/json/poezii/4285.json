{
"t" : "S-alergăm cu stăruință",
"d" : "",
"s" : "S-alergăm cu stăruință\ncătre Ținta mîntuirii\nca s-ajungem la cununa\nși la slava răsplătirii.\n\nS-alergăm, s-alergăm, s-alergăm\nsă veghem, să muncim, să luptăm\ncă-n curînd Domnul Sfînt ne va da\nplata Sa, Țara Sa, slava Sa...\n\nUrmele pe care mergem\nsînt frumoase și curate\nele către cer ne-ndeamnă\nde Hristos ne sînt lăsate.\n\nPe aceste urme sfinte\nne-au mers frații și părinții\nși eroii și martirii\nspre Cununa Biruinții.\n\nNu ne-nspăimîntăm de jertfa\nce se cere azi sau mîine\nalergarea se sfîrșește\ndar cununa ei rămîne.\n\nCît de greu ne pare-acuma\ntotul va sfîrși odată\n- s-alergăm cu ochii țintă\nla Hristos și la răsplată!\n"
}