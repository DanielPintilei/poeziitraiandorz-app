{
"t" : "Și mii de ani",
"d" : "",
"s" : "Și mii de ani de-ar fi să ai\ntot lui Hristos să vrei să-i dai\nși-un ceas de-ar fi să mai trăiești\ntot lui Hristos să-l dăruiești\ncă nu-i alt Steag, că nu-i alt Steag și nu-i alt Țel\nși nu-i alt Rai, și nu-i alt Rai mai scump ca El!\n\nSă umbli gol, să mori flămînd\nrămîi lîngă Hristos oricînd\nsă fii lovit și ocărît\nrămîi cu Domnul hotărît\ncă nu-i alt drum, că nu-i alt drum și nu-i alt Țel\nși nu-i alt Bun, și nu-i alt Bun mai scump ca El!\n\nOriunde mergi și-oriunde vii\nfă totul cu Hristos să fii\nchiar dacă-n flăcări te încingi\nfă tot ca-n lupta Lui să-nvingi\ncă nu-i alt dor, că nu-i alt dor și nu-i alt Țel\nși nu-i alt cer, și nu-i alt cer mai scump ca El!\n\nSui ne-ncetat mai sus, mai sus\npîn-la-ntregirea cu Isus\ndin El să cînți, din El să spui\ndin El să-mparți, din El s-adui\ncă nu-i alt har, că nu-i alt har și nu-i alt Țel\nși nu-i alt Dar, și nu-i alt Dar mai scump ca El!\n"
}