{
"t" : "Nu e nimeni-nimeni",
"d" : "",
"s" : "Nu e nimeni-nimeni decît Dumnezeu\ncare să-ți ajute cînd ajungi la greu\npoți striga-n primejdii, poți tot plînge-n munci\nnimeni decît Domnul nu-i să-ți vină-atunci.\n\nCa să ai, ca să ai ajutor la greu\nvin-la Dumnezeu\ndacă nu ești, dacă nu ești fiul Lui\nești al nimănui.\n\nDe n-ajuți pe nimeni cînd va aștepta\nnimenea nici ție nu-ți va ajuta\ndacă nu ești gata a ierta frumos\nnici ție nu-i gata a-ți ierta Hristos.\n\nCînd mereu nainte pe Hristos ai Țel\nEl venind spre tine, tu te nalți spre El\nși-n unirea asta sfîntă pe deplin\nharul Lui te schimbă într-un om divin.\n\nTot ce pierzi pe lume ori dai pentru El\nînmiit primi-vei și-ntr-un veșnic fel\ndar cu ochii-n lacrimi mergi mereu în sus\npîn-te vei cuprinde veșnic în Isus.\n"
}