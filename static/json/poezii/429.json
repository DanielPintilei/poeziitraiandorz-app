{
"t" : "Cîntarea lui Isaia - 2",
"d" : "- din Isaia 9, 1-7 -",
"s" : "Nu veșnic stăpîni-va noaptea în lumea-n care-acum e chin\nci cum nainte-a fost ocara, veni-va slava pe deplin.\nLa cei ce-umblau în întuneric, lumină mare-a răsărit\ncelor din țara umbrei morții răsare-un Soare Strălucit.\nCăci un Copil azi ni Se naște, Un Fiu ni Se va dărui\npe veșnicie-mpărăția pe ai Lui umeri sfinți va fi.\nÎl vor numi: Mîntuitorul și Sfetnic, Dumnezeu Slăvit\nși-L vor numi Părinte Veșnic și Domn al Păcii-n Nesfîrșit.\nA Sa Domnie El va face-o să crească-n pace necurmat\nși-o nesfîrșită pace da-va la neamul binecuvîntat.\nVa binecuvînta pe David și moștenirea-i va-ntări\ncu judecată și sfințire, de-acum și-n vecii cît vor fi.\n"
}