{
"t" : "Mai singur și mai aspru",
"d" : "",
"s" : "Mai singur și mai aspru\ne drumul tău mereu\nsărmane suflet care\nmergi fără Dumnezeu\nmai grea și mai amară\ne sarcina ce-o sui\nspre clipa de la care\nîn veci iertare nu-i.\n\nMai rece-ți vine spaima\nmereu din cimitir\ncu coasa ce-o să-ți taie\nși-al vieții tale fir\n- dar unde-ți este gîndul\ncu care să socoți\nviața-i pentru nimeni\ndar moartea-i pentru toți!\n\nMai apăsat ți-e duhul\ncu orișice păcat\nvuiește-n casa veche\nun vînt înspăimîntat\ns-apropie furtuna\ncu-a morții brațe reci\n- nu rîde, - cînd va-ncepe\nn-ai să mai rîzi în veci!\n"
}