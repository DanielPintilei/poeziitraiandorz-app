{
"t" : "Cînd nu mai știi",
"d" : "",
"s" : "Cînd nu mai știi pe unde e calea să te duci\npe urmele frumoase a lui Hristos s-apuci\ncînd nu mai știi pe cine să-ntrebi de-un țel frumos\ncazi în genunchi acolo și-ntreabă-L pe Hristos.\n\nUn răspuns, un răspuns\nîndeajuns, îndeajuns\ne numa-n Isus\nțel frumos, dar voios\ne numai Hristos.\n\nCînd nu mai ai pe nimeni ca să-ți descarci un dor\ndescarcă-ți-l la Domnul, la Sînu-I iubitor\ncînd nicăieri nu-i nimeni să te-nțeleagă blînd\nEl Singur te-nțelege cu tot ce ai oricînd.\n\nDar o, demult iubirea-I te-așteaptă să-I răspunzi\nși Inima Lui arde, - și tu I te ascunzi\nce trist e cînd durerea ți-așteaptă un cuvînt\ncînd lacrima ei arde - iar tu ești un mormînt.\n\nNu mai tăcea cînd harul așteaptă-un grai să spui\ndesfă-te din tăcere și ușa să-I descui\ncăci iată vine ziua să nu știi cum te duci\nși n-ai să vezi vreo urmă pe care să apuci...\n"
}