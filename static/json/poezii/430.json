{
"t" : "Cîntarea lui Isaia - 3",
"d" : "- din Isaia 12, 1-6 -",
"s" : "Te laud Doamne... fost-ai\npe mine supărat\ndar Ți-a trecut mînia\nși-acum m-ai mîngîiat.\n\nO, Dumnezeu mă scapă\n- de-ncredere sînt plin -\nși nu mă voi mai teme\nde nici un rău sau chin.\n\nCăzi paza și tăria\nmi-e Domnul Cel Slăvit\nspre El mi-nalț cîntarea\ncăci El m-a mîntuit.\n\nAi Lui, cu bucurie\nîn veci vor fi purtați\nși din a mîntuirii\nizvoare adăpați.\n\nVor zice: lăudați-L\npe Domnul ne-ncetat\nchemați al Lui Sfînt Nume\nvestiți tot ce-a lucrat.\n\nSpuneți mărirea sfîntă\na Numelui Său Sfînt\ncîntați-I Lui, căci Domnul\nlucrează pe pămînt.\n\nLucrarea-I strălucită\ncu glasul tău s-o spui\npămîntul tot s-o știe\nși toți să-I cînte Lui.\n\nCîți locuiți Sionul\nstrigați voioși în el,\ncăci tare este Domnul\ndomnind în Israel.\n\n"
}