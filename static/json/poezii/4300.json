{
"t" : "Cînd o să-ți ardă cerul",
"d" : "",
"s" : "Cînd o să-ți ardă cerul\nzadarnic ai să plîngi\ncu lacrima tîrzie\nnu-i nici un foc să-l stîngi\n- plîngi, dacă vrei, acuma\ncît poți ceva să-ndrepți\nsfîrșitul, fără lacrimi, - \ncu spaimă să-l aștepți.\n\nCînd o să-ți ardă viața\nte vei ruga tîrziu\ntîrzia rugăciune\nrăsună în pustiu\nci roagă-te acuma\ncît poți fi izbăvit\nzadarnic se mai roagă\nun mort nemîntuit.\n\nCînd o să-ți ardă totul\nzadarnic ai să chemi\npe Domnul să te scape\ndin moartea ce te temi\nci cheamă-L azi pe Domnul\nși-ntoarce-te acum\ncăci în zadar e totul\ndin flăcări și din fum!\n"
}