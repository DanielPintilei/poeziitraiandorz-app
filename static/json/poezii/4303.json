{
"t" : "Cum ai vrea să spui!",
"d" : "",
"s" : "Cum ai vrea să spui odată\npocăință - lui Isus\nînsă vremea pocăinței\nîn zadar - dacă s-a dus\npoți tot plînge și tot geme,\nîn zadar, dacă s-a dus!\n\nCum ai vrea să faci odată\ntot ce bine n-ai făcut\ndar și binele-are-o vreme\npoți tot vrea, dac-a trecut\npoți tot zice, poți tot cere,\nîn zadar dac-a trecut.\n\nCum ai vrea să-ntorci odată\nde pe drumul tău pustiu\ndar nici scumpa mîntuire\nn-o mai afli prea tîrziu\npoți s-o cauți și-o poți tot cere,\nîn zadar cînd e tîrziu!\n\nCum ai vrea să-ți cauți odată\nfrații tăi de legămînt\ndar și frații buni de astăzi\nvine-o zi cînd nu mai sînt\npoți să-i strigi și-i poți tot cere,\n- în zadar cînd nu mai sînt!\n\nAflă-L pînă poți pe Domnul\ncaută-L pînă-L poți găsi\ncăci și vremea mîntuirii\nîn curînd nu va mai fi\nși-atunci poți tot vrea și cere,\n- în zadar, nu va mai fi!\n"
}