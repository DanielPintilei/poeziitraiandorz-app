{
"t" : "Sîntem mult mai mulți",
"d" : "",
"s" : "Sîntem mult mai mulți în lume\ncei ce credem și iubim\nnu e nimeni să ne știe -\ncîți sîntem - și-o să mai fim\n- nu te teme frate, care\nte crezi singur și învins\nfrații care te-nconjoară\nsînt în număr necuprins.\n\nSîntem mult mai tineri astăzi\ncei ce credem în Isus\nTinerețea Lui ne umple\ncu avînt și har de Sus\n- nu te teme frate care\nte socoți neputincios\ncînd va fi nevoie-n luptă\nte va-ntineri Hristos.\n\nSîntem azi mult mai aproape\nde sfîrșitu-acestor vremi\ncrede-n Domnul care vine\nși de nimic să nu te temi\n- mai nainte de necazul\ncel cum nu s-a mai văzut\nvine El să-i ia cu Sine\npe toți cei ce L-au crezut.\n"
}