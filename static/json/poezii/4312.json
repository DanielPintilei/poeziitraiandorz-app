{
"t" : "O, dulce tinerețe",
"d" : "",
"s" : "O, dulce tinerețe a dragostei creștine\npreafericit e-acela ce te sfințește-n sine\ndar și mai mult acela ce te-a sfințit curată\ncă-n el nu-mbătrînește lumina niciodată.\n\nFericită tinerețe, fericită tinerețe\ncu a cerului frumsețe și-a iubirii mii de fețe\nbinecuvîntat e-acel, care te-a unit cu el\ntinerețea cu Isus - e ca soarele de sus.\n\nFrumoasă tinerețe lui Dumnezeu predată\nnu-i limpezime-n lume ca tine de curată\npreafericit e-acela ce-nflăcărează-n sine\nputerea care-o pune Isus Hristos în tine.\n\nVitează tinerețe a inimii fierbinte\nînalță Steagul Crucii mai sus - și du-l nainte\nHristos prin tine-n lume lumina-I vrea s-aprindă\nîn a Iubirii flăcări pămîntul să-l cuprindă.\n\nCurată tinerețe, jertfește-te deplină\nca Noaptea s-o înfrîngă Hristos cu-a Lui Lumină\ncă-n Clipa Biruinței, în mii și mii de fețe\nvei străluci prin ceruri - Frumoasă tinerețe!\n"
}