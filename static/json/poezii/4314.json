{
"t" : "Cine-I Cel ce-ți bate?",
"d" : "",
"s" : "Cine-I Cel ce-ți bate cu un gînd în minte\nnoaptea cînd nu-i nimeni-nimeni să-ți cuvinte?\n- Domnul e, te-ndeamnă și te cercetează\nprin înștiințarea Duhului de pază.\n\nNu-L respinge, nu-L respinge, nu\nci ascultă-L, ci ascultă-L tu\nEl te caută, El te caută, El îți vrea\nmîntuirea ta.\n\nCine-I Cel ce-ți bate inimii la ușă\nvrînd să-ți rup-odată vechea ei cătușă?\n- Domnul e cu-ndemnul să iei calea sfîntă\npînă nu ți-e viața pe vecie frîntă.\n\nCine-I Cel ce bate azi din nou la tine\nsă te-nștiințeze despre tot ce vine?\n- e Mîntuitorul care îți îmbie\nviața și iertarea Lui pe veșnicie.\n\nNu-I respinge harul, nu tăcea cînd bate\nci primește-I viața pînă se mai poate\ncăci cînd El Se duce, vine Judecata\niar cui Îl respinge, - iadul e răsplata!\n"
}