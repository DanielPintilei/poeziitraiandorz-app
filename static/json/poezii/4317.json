{
"t" : "Va fi-un amurg",
"d" : "",
"s" : "Va fi-un amurg din care tu zorii n-ai să-i vezi\nși-apoi n-o să se știe nici locul unde șezi\nși-apoi se va reface viața alor tăi\nși-apoi o să se uite c-ai fost pe-aceste căi.\n\nUn fir nu e o pînză, o frunză nu-i un pom\nnu strop nu e izvorul, - și lumea nu-i un om\no clipă-i dă viața - și-o altă clipă-o ia\nși totuși viața scurtă - ce scumpă este ea.\n\nNu numai graiu-ți merge prin lume în ce-ai spus\ngrăiește și tăcerea, adesea mai presus\ndin grai și din tăcere se-ncheagă-al tău cuvînt\ncu care te așteaptă Judecătorul Sfînt.\n\nCînd e-Adevăru-n tine, poți să trăiești - sau mori\nîn orice zi sau noapte, în orice-amurg sau zori\nși chiar de-ai vrea ca lipsa să nu ți-o simtă-ai tăi\nmereu vor curge lacrimi de dor pe-a tale căi.\n\n... Va fi-un amurg în care te duci și tu, - c-așa-i\nsortit, din lumea asta să pleci - și nu să stai\ndar cînd Hristos e-al vieții și-al morții tale Țel\nmergi fericit că-n capăt cu drag te-așteaptă El.\n"
}