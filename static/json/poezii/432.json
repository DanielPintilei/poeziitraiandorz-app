{
"t" : "Cîntarea lui Isaia - 5",
"d" : "- din Isaia 26, 1-9 -",
"s" : "Avem o cetate ce veșnic va sta\ncăci Domnul ne dă mîntuirea\ndeschideți să intre cel neprihănit\nsă intre să-și ia moștenirea.\n\nLa cel ce-are inima tare, Tu-i dai\na-ncrederii pace adîncă\nîn Domnul vă-ncredeți pe veci toți ai Săi\ncăci El e-al Vecilor Stîncă.\n\nPe cei prea nălțați Domnul i-a prăbușit\nsmerit-a cetatea-ngîmfată\nde pașii săracilor obijduiți\nacum Domnu-o face călcată.\n\nCurată-i cărarea aceluia drept...\n- Tu care ești fără vină\na dreptului cale ușoară-ai s-o faci\nși dulce și bună și lină.\n\nDe-aceea mereu Doamne, noi Te așteptăm\npe calea dreptăților Tale,\ntînjind după-al Tău Nume Drag și Iubit\ncăuta-vom mereu a Ta cale.\n\nDe Tine dorește-al meu suflet adînc\nîn noaptea-ntristărilor grele\nși duhul meu Doamne Te caută mereu\nîn taina dorințelor mele...\n\n"
}