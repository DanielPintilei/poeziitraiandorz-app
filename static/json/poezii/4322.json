{
"t" : "Vino fiul meu",
"d" : "",
"s" : "Vino fiul meu și-adapă-ți cald ființa din Hristos\nEl este Izvorul Vieții, Bun și Veșnic și Frumos\nși din El ne vin tot șirul nesfîrșitelor minuni\nfericind tot ce-i viață, din nălțimi pînă-n genuni.\n\nVino căci din El ies toate razele ce-n noi aprind\ndragostea nemuritoare, sărutată strălucind\nși din El e-nflăcărarea curajosului cuvînt\nși frumsețea și ardoarea tinerescului avînt.\n\nVino gustă din sublimul celor mai divine stări\nși te leagănă-n fiorul fericitelor cîntări\nvino, - tot ce-i nalt și dulce pentru toți și-n veci frumos\ncurge numai din Izvorul Veșnic nou și bun: - Hristos!\n\nRămîi fiul meu în Domnul și-n acestea cît trăiești\ncăci prin ele-ajungi părtașul Firii Lui Dumnezeiești\ncununat cu Nemurirea și-nfiat de-un veșnic har\nîntre tine și-ntre îngeri nu-i atunci nici un hotar.\n"
}