{
"t" : "Ce-ajunge pîn-la tine?",
"d" : "",
"s" : "Ce-ajunge pîn-la tine din cîte-ndemnuri sînt\nculege sau aduce vreun rod Cuvîntul Sfînt,\nte nalță sau te-apleacă al rugăciunii ceas,\nte-nchide sau deschide, al suferinței glas?\n\nViteaz e doar acela ce s-a învins pe el\nbogat e-acela care nu cere-un nici un fel\nși fericit e-acela ce vrea cel mai puțin\nce-ai tu din toate-acestea\nce-alegi cînd ele-ți vin?\n\nNu te făli cu sfinții cînd tu ești un ateu\nnici cu părinții vrednici cînd ești un biet pigmeu\nși nici cu uriașii cînd tu ești un pitic\nde vrei să ai un nume, nu fi mereu nimic.\n\nMai bine ai iubirea decît să cînți de ea\ndecît să predici mila, mai bine-a o avea\ndecît să spui Cuvîntul, mai bine-ar fi să-L ții\nnainte de a face, mai bine e să fii!\n"
}