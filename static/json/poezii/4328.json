{
"t" : "Întoarceți pîn-la Domnul",
"d" : "",
"s" : "Întoarceți pîn-la Domnul\nnu numai pîn-la frați\ncăci doar atuncea sînteți\nîntorși adevărați.\n\nSuiți pînă la Domnul\nnu numa-n Casa Lui\nnumai suirea-ntreagă\najută orișicui.\n\nVeniți pînă la Domnul\nnu doar pîn-la Cuvînt\nacolo vă sfințește\nal Crucii Legămînt.\n\nAflați pe Domnul Însuși\nnu numai Cartea Sa\ncăci scumpa-I mîntuire\nse-ajunge doar așa.\n\nTrăiți deplin în Domnul\na Voii Lui porunci\ncununa răsplătirii\nse-ajunge doar atunci.\n\nRăsplata mîntuirii\no au doar la Sfîrșit\nacei ce pîn-la moarte\ncu Domnul au trăit.\n"
}