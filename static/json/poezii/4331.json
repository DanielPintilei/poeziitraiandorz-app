{
"t" : "Ce-I spui lui Isus?",
"d" : "",
"s" : "Ce-I spui lui Isus cînd seara\nți-ntinzi trupul ca-n sicriu\nși-ostenit îți simți povara\nca un umblet prin pustiu?\n\nMulțumește-I cu cuvînt,\nmulțumește-I cu cuvînt,\niubitor și sfînt\nte vei liniști, te vei liniști\nEl te va păzi.\n\nCe-I spui Lui cînd dimineața\nîți deschide-o nouă zi\ncînd nesigură viața\ndoar El poate-a ți-o păzi?\n\nCe-I spui Lui în ziua mare\ncu primejdii și vrăjmași\nte-ai feri - nu știi de care\ni-ai lăsa, - nu poți să-i lași.\n\nCe-I spui Lui în noaptea rece\ndintre lupi și dintre lei\ncînd e-așa de greu și-a trece\nși-a rămîne printre ei?\n\nDar ce-I spui atunci cînd toate\nle-ai trecut și ți s-au dus?\n- spune-I cît de-adînc se poate:\no, Îți mulțumesc Isus!...\n"
}