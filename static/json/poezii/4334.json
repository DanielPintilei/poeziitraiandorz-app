{
"t" : "Pe geamul dinspre moarte",
"d" : "",
"s" : "Pe geamul dinspre moarte\nprivește, vezi cum vine\nun sol slăbit ce-aduce\no veste, o veste pentru tine.\n\nTrezește-te cînd cheamă\ncuvîntu-nștiințării\nel caută să te scape\ndin flacăra, din flacăra pierzării.\n\nAscultă-l cînd te-ndeamnă\nși ia cărarea bună\nnainte de-a începe\na focului, a focului furtună.\n\nGrăbește-te-n spre Crucea\nIertării salvatoare\nnainte de sosirea\nprăpădului, prăpădului cel mare.\n\nPrea mulți vor plînge-odată\nc-o spaimă-nnebunită\nsă nu fii și tu-n gloata\nla flăcări, la flăcări osîndită.\n\nPe geamul dinspre moarte\nprivește și-nțelege\nși-alege-ți mîntuirea\ncît timp mai poți, cît timp mai poți alege!\n"
}