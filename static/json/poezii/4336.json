{
"t" : "N-am înțeles adesea",
"d" : "",
"s" : "N-am înțeles adesea Isuse-al Tău Cuvînt\ndar L-am crezut și-atuncea adevărat și sfînt.\n\nN-am cunoscut adesea ce piedici întîlneam\ndar Ți-am călcat pe urme, cît mai smerit puteam.\n\nA fost cumplit adesea să-nfrunt pe Goliat\nmi-a fost de el și frică, - dar n-am făcut păcat.\n\nN-am priceput adesea ce jertfe mi-ai cerut\ndar am privit Golgota - și Ți le-am dat tăcut.\n\nMă-nfiorau adesea cuptoarele arzînd\ndar n-am vrut să mergi Singur - și Te-am urmat răbdînd.\n\nCa să rămîn cu Tine și moarte-a fost s-aleg\ndar am ales, căci prețul am vrut să-l dau întreg.\n\nSînt încă multe taine ce nici azi nu le știu\ndar tac și cred ca toate se află mai tîrziu.\n\nNu vreau să știu Isuse tot întrebînd mereu\nmi-ajunge că-s cu Tine - și Tu ești Domnul meu!\n"
}