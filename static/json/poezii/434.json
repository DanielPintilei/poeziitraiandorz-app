{
"t" : "Cîntarea lui Isaia - 7",
"d" : "- din Isaia 29, 18-24 -",
"s" : "Fericită-i ziua-aceea\ncînd cei surzi pot auzi\ngraiul Cărții Tale Sfinte\nși de el s-or veseli.\nFericită zi cînd ochii\norbilor sînt izbăviți\nde-ntuneric, și pe Tine\nDoamne, ei Te văd uimiți.\n\nZiua cînd nenorociții\npot să cînte bucurați,\ncînd mereu mai mult, în Domnul\nsimt că sînt înviorați,\ncînd săracii pot să cînte\ninimi vesele avînd\nși în Sfîntul lui Israel\nsă se bucure cîntînd.\n\nZiua cînd asupritorul\nnu mai este de temut\nși cel rău primește plata\npentru răul ce-a făcut\ncînd cei ce-au pîrît pe alții\nsînt ei înșiși judecați, - \nnu rămîn atunci de-ocară\ncei ce-au fost nevinovați.\n\nDoamne, cînd ei văd aceasta\nSfîntul Nume Ți-L slăvesc\nși se tem de Dumnezeul\nlui Israel și-I slujesc\ntoți cei rătăciți cu duhul\ncapătă lumină-atunci\niar cei cîrtitori învață\nsfatul sfintelor porunci.\n\n"
}