{
"t" : "Să nu mai pot să tac",
"d" : "",
"s" : "Să nu mai pot să tac Isus\ntot Adevărul ce mi-ai spus\nci cînd l-am spus pe sfîntu-Ți plac\natunci să tac, -  atunci să tac.\n\nSă nu mai pot să plec Isus\ndin locul unde Tu m-ai pus\nci viața cînd am s-o petrec\natunci să plec, -  atunci să plec.\n\nSă nu mai pot să spun Isus\nce Tu tăcerii mi-ai supus\nci numai la îndemnu-Ți bun\natunci să spun, -  atunci să spun.\n\nSă nu mai pot primi Isus\nCuvîntul cu-ndoieli adus\nci numai cînd curat e tot\natunci să-l pot, -  atunci să-l pot.\n\nSă nu mai pot s-aleg Isus\nfolos ce n-ar fi-ntreg de Sus\nci numai cînd de Sus e-ntreg\natunci s-aleg, - atunci s-aleg.\n\nSă nu mai am nimic Isus\nmai sfînt ca legămîntul pus\nși pînă la al Slavei Hram\nașa să-l am, așa să-l am!\n"
}