{
"t" : "Cui i-aș fi spus eu?",
"d" : "",
"s" : "Cui i-aș fi spus eu vreodată\nMamă, Soț și Frate\ndacă nu Te-aflam Isuse\nca să-mi fii Tu toate?\no Isuse, Drag Isuse - Tu mi le-ai fost toate.\n\nCui i-aș fi dat eu întreagă\nviața pe vecie\ndacă nu Te-aflam Isuse\ns-o dau toată Ție\no Isuse, Drag Isuse toată numai Ție.\n\nCui îi mai ceream eu oare\nce nu-i grai să spună\ndacă n-aș fi-aflat Isuse\nInima Ta Bună\no Isuse, Drag Isuse - Inima Ta Bună.\n\nCui i-aș fi cîntat eu oare\npsalmii fericirii\ndacă nu Te-aflam pe Tine\nMirele Iubirii\no Isuse, Drag Isuse, Mirele Iubirii.\n\nCui i-aș fi mai plîns eu oare\ntot ce-a ars în mine\ndacă n-aș fi-aflat odihna\nstînd pe Sîn la Tine\no Isuse, Drag Isuse stînd pe Sîn la Tine.\n\nBinecuvîntată fie\nclipa sfîntă-n care\nTe-am aflat pe veșnicie\nDulcele meu Soare\no Isuse, Drag Isuse, Dulcele meu Soare...\n"
}