{
"t" : "Veniți și lăudați",
"d" : "",
"s" : "Veniți și lăudați pe Domnul\nveniți și v-adăpați din El\nveniți și vă hrăniți cu toții\ndin bunătăți de orice fel\nveniți și vă-mbătați de vinul\ncel dulce-al laudelor Lui\ncă desfătare-așa ca-n Domnul\nîn toată lumea asta nu-i.\n\nTe lăudăm, Te lăudăm și Te cîntăm și Te cîntăm\nTe preamărim, Te preamărim și Te iubim și Te iubim\npămînt și Cer, pămînt și Cer, un singur cor, un singur cor\nIsus Preascump Mîntuitor...\n\nVoi tineri dragi cîntați cu lacrimi\naceste dulci cîntări cerești\nvoi dragi copii slăviți pe Domnul\ncu poezii Dumnezeiești\nvoi dragi surori nălțați pe Domnul\ncu rugăciuni cum nu s-au spus\nvoi frați aleși mărturisiți-L\ncu glas puternic pe Isus.\n\nFiți toți o inimă în Domnul\nfiți toți un gînd și-un duh în El\naici e masa Lui cea sfîntă\ncu bunătăți de orice fel\nhrăniți-vă pe săturate\nbeți și-mbătați-vă cîntînd\nnu-i fericire cum e-n Domnul\nașa va fi și-n Cer curînd!\n"
}