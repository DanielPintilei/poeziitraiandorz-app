{
"t" : "Cîntarea lui Isaia - 8",
"d" : "- din Isaia 30, 18-29 -",
"s" : "Partea 1\nO, Domnu-așteaptă iar să-I fie milă\nașteaptă iar să Se-ndure iar de voi\nEl Se ridică să vă miluiască\npe toți acei ce gemeți în nevoi.\nCăci Domnul este-un Dumnezeu Puternic\nși drept cu toți e Domnu-n orice fel\nferice-n veci de cîți în El vor crede\nde toți acei ce-și pun nădejdea-n El.\nEl are milă, cînd Îl rogi, de tine\ncînd ai să-L chemi degrab va asculta,\nEl în necaz te satură de pîine\nși-n strîmtorare te va adăpa.\nCei ce vă-nvață fi-vor fără frică\nși slobozi ochii voștri-i vor vedea\nvei auzi mereu îndemnul dulce:\n- aceasta-i calea, mergeți drept pe ea!\nPartea 2\nDomnul da-va ploaie\npeste-a tale-ogoare\niar pămîntul da-va\npîinea hrănitoare\npîinea bună și gustoasă\npîinea hrănitoare.\nPe-orice deal și munte\nizvorî-vor ape\ncînd de orice lupte\nDomnu-o să vă scape\nde-orice lupte și necazuri\nDomnu-o să vă scape.\nȘi lumina lunii\nva fi ca de soare\ncea de soare fi-va\nșapte ori mai mare\ncînd deplin lega-va Domnul\nrana voastră mare.\nVeți cînta ca-n noaptea\nsărbătorii sfinte\nși cu suflet vesel\nveți umbla nainte\ndupă Stînca lui Israel\nveți umbla nainte.\n"
}