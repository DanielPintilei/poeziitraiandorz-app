{
"t" : "Numai un semn",
"d" : "",
"s" : "Numai un semn ar vrea Isus\nsă vadă și la tine\ndoar un cuvînt din suflet spus\ncu lacrimi și suspine\nsă vadă El că-ți pare rău\nde viața ta pierdută\ncă vrei s-asculți Cuvîntul Său\nși voia Lui plăcută.\n\nNumai un semn, numai un semn\ncă vrei s-asculți al Lui îndemn\nși harul Său și harul Său te-ar ajuta\ns-ajungi la mîntuirea Sa.\n\nNumai o lacrimă de dor\nsă vadă El la tine\nși Dulcele Mîntuitor\ne gata s-o aline\nsă vadă El că vrei plîngînd\nsă iei curata-I cale\nși-ndată ți-ar răspunde blînd\ncu darurile Sale.\n\nNumai atîta și-i de-ajuns\nși-ndată-ți va răspunde\ncu toată pacea Lui, Isus\nființa-ți va pătrunde\nși nu-i apoi nimic să nu-I\npredai cu bucurie\ncă nu-i iubire ca a Lui\naici și-n veșnicie!\n"
}