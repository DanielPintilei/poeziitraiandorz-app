{
"t" : "Iată Ceru-ntreg stă gata",
"d" : "",
"s" : "Iată Ceru-ntreg stă gata\nsă asculte-un singur Glas\n- Vine Domnul cu răsplata\nvine-al Judecății Ceas\nvin la Stînga și la Dreapta\ncît hotare nu-i cuprind\nfiecare după fapta\ncare-au săvîrșit trăind.\n\nIată trîmbițele sună\niată zările vuiesc\npeste toți cei răi se-adună\nprăpădul Dumnezeiesc\n- Drept ești Doamne Tu Cel care\njudeci astfel pe cei răi\nce-au vărsat fără-ncetare\nsîngele-alor sfinți ai Tăi.\n\nDumnezeule Puternic\ndreaptă-i Judecata Ta\nvai de sufletul nemernic\ncare tremurînd va sta\nfericiți cei ce nainte\nde-a veni-al mîniei ceas\ns-au întors urmînd fierbinte\nal Iubirii Tale Glas.\n\n... Nu mai sta în nepăsare\ntu cel care-acum asculți\nsă nu ai osînda care\nva lovi pe cei mai mulți\ncrede-n ceasul Judecății\nși-l așteaptă credincios\nca să fii părtaș răsplății\nși cununii lui Hristos!\n"
}