{
"t" : "Cîntarea lui Isaia - 9",
"d" : "- din Isaia 32, 15-20 -",
"s" : "Cînd Domnul Își revarsă Duhul, de Sus, cu milă peste voi\npustia se preface-n lanuri, pădurile-n livezi de soi.\nNepărtinirea-I peste holde, neprihănirea pe livezi\nși roada curăției: pacea, cuprinde-ntinderea cît vezi.\nDe odihnire liniștită atunci ne bucurăm deplin\npoporul Său stă-n Casa Păcii, scăpat de orice griji și chin.\nFerice-n veci de voi cîți astăzi pe lîngă ape semănați\nși care peste tot, dați drumul la cei trudiți și apăsați.\n"
}