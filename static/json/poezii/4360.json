{
"t" : "Ce minunată este Ținta",
"d" : "",
"s" : "Ce minunată este Ținta\nspre care năzuim urcînd\n- dar Crucea spre Golgota noastră\nades ne-o ducem prea căzînd\nprea plîngem cînd amar ni-e drumul\nși prea cîntăm cînd biruim\niar printre zîmbete și lacrimi\nnu știm cum e-nțelept să fim.\n\nPrea ne-ntristăm cînd greu ni-e duhul\nși prea zîmbim cînd ni-e ușor\ntăcem cînd sîntem împreună\niar singuri cînd sîntem - ni-e dor\nnu-L prețuim cînd e - Cuvîntul\nnici frații - cînd cu ei sîntem\nși-apoi cum regretăm pierzîndu-l\nși cum tînjim cînd nu-i avem.\n\n... O, Ținta noastră minunată\najută-ne cît mai suim\ncu crucea spre Golgota noastră\nmai drepți și siguri să pășim\nnimic să nu ne prea-nspăimînte\nnici să ne lege pe pămînt\n- străini și călători prin toate\nsă tindem doar spre Țărmul Sfînt!\n"
}