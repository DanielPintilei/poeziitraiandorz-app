{
"t" : "De ce fugim?",
"d" : "",
"s" : "De ce fugim de moarte\ncînd ea pe toți ne-ajunge\nsăgeata ei aprinsă\nnu știm cînd ne străpunge\ncînd sufletul deodată\nde trup ni se desface\n- ferice-i de acela\nce-așteaptă moartea-n pace.\n\nNu poți să fugi (bis) de moarte\ndar poți scăpa de ea\nvenind acum (bis) la Domnul\nviața Lui să-ți dea.\n\nSatana și păcatul\nne-acopăr ochii minții\nsă nu vedem lumina\nși calea cunoștinții\nsă rîdem de ce-i bine\nsă lepădăm Cuvîntul\n- pînă-n clipita-n care\nne-ntîmpină mormîntul.\n\n... Să nu fugim de moarte\ncăci ea și-așa ne-așteaptă\ns-o-ntîmpinăm mai bine\ncu-o inimă-nțeleaptă\nsă părăsim păcatul\nce de Hristos desparte\nși El ne va preface\nîn viață - orice moarte!\n"
}