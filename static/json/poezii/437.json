{
"t" : "Cîntarea lui Isaia - 10",
"d" : "- din Isaia 35, 1-7 -",
"s" : "Cînd Fața Domnului o să răsară\npustia-ntreagă se va veseli\nși se va bucura pustietatea\nprecum e trandafirul a-nflori.\nCei izbăviți de Domnul vor întoarce\ncu-al biruinței cîntec fericit\no bucurie veșnică avea-vor\nși tot ce-i plîns pe veci va fi sfîrșit.\nVor tresălta de-o sfîntă fericire\ncîntări de veselie vom cînta,\ncînd slava Ta o Dumnezeul nostru\nși Măreția Ta o vom vedea.\nO, dați putere mîinilor slăbite\ngenunchii ce se clatină-ntăriți\nspuneți la cei cu inima slăbită:\nfiți tari, să nu vă temeți, îndrăzniți!\nCăci iată Dumnezeul nostru vine\nși iată răsplătirea e aici,\ncăci Dumnezeu, El Însuși, o să vină\npe toți ai Săi El vă va mîntui.\nAtuncea ochii orbilor vedea-vor\nși-a surzilor urechi vor auzi,\natuncea șchiopul va sări ca cerbul\nși limba mută, cîntec va grăi.\nCăci în pustie vor țîșni izvoare\ndeșertul tot se va preface-n iaz\nse va croi o cale, Calea Sfîntă\nși nu va fi pe ea nici un necaz.\n"
}