{
"t" : "Dumnezeu ne cere",
"d" : "",
"s" : "Dumnezeu ne cere nouă celor care-L ascultăm\nnu numa-nchinarea noastră ci viața să I-o dăm\ncă-nchinarea fără viață este searbădă și grea\nviața fără de-nchinare este iarăși tot așa.\n\n... Și ne cere-o viață plină de-Adevărul Lui frumos\nnici Hristosul fără Cruce, nici Crucea fără Hristos\ncăci hristosul fără cruce e-un hristos străin de har\ncrucea fără El asemeni este goală și-n zadar.\n\n... Și ne cere și credință dar și fapte să avem\ncăci credința fără fapte, moartă-i și-n zadar o vrem\nfaptele fără credință sînt și moarte și pustii\nnumai cînd sînt împreună ele-s rodnice și vii.\n\n... Și ne cere și-Adevărul și Iubirea s-o trăim\ncă-Adevăr fără Iubire în zadar mărturisim\niar iubirea ne-nțeleaptă fără adevăr, e-un foc\nnestatornic și nevrednic fără nici un rost deloc.\n\nDumnezeu ne cere nouă echilibru sănătos\nîntre vorbă și trăire după pilda lui Hristos\ncăci ușor zici mîntuire dar a o avea e greu\nși-o au numai cei ce-ascultă ce ne cere Dumnezeu!\n"
}