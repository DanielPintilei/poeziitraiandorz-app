{
"t" : "Doamne fă să nu",
"d" : "",
"s" : "Doamne, fă să nu ne temem\nniciodată de acei\ncare pot ucide trupul\ncu puterea rea din ei\ndar nu mai pot după-aceea\nsă ne facă nici un rău\n- ci noi Doamne să ne temem\nnumai de Cuvîntul Tău\nnumai de Cuvîntul Tău.\n\nSă ne temem doar de-a Tale\nsfinte și cerești porunci\ncăci Tu poți și-n focul veșnic\nsufletul să ni-l arunci\nDoamne, temerea de Tine\nsă ne facă treji să fim\nși cu trupul și cu duhul\nde păcat să ne ferim\nde păcat să ne ferim.\n\nDoamne, fă-ne să nu ținem\nla viață cu-orice preț\nci veghind, să nu ne pierdem\nprețul veșnicei vieți\naibă omul lumea-ntreagă\nmoare în curînd sărac\nnumai cei ce-L au pe Domnul\nfericiți vor fi în veac\nfericiți vor fi în veac.\n"
}