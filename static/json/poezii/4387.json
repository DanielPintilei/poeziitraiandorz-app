{
"t" : "Cum îți trimiți?",
"d" : "",
"s" : "Cum îți trimiți nainte\nspre Fața lui Hristos\nîntregul vieții tale\nnevrednic, - sau frumos?\n\nCum îți trimiți cuvîntul\npe care-ntruna-l spui\ncăci plata Judecății\nva fi pe felul lui?\n\nCum îți trimiți cu seara\nal zilei tale trai\ncă-n fața Judecății\ncu toate ai să stai?\n\nCum ți-este rugăciunea\npe care-o spui mereu\nce spune ea de tine\nmergînd la Dumnezeu?\n\nCum merge Cartea Sfîntă\nce stă pe masa ta\ncît poate ea să spună\nc-ai stat plecat spre ea?\n\n... O, nu uita de-acestea\ncă vine-o zi-n curînd\ncînd ai să stai cu toate\nde față, tremurînd!\n"
}