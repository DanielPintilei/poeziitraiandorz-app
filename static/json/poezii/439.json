{
"t" : "Cîntarea lui Isaia - 12",
"d" : "- din Isaia 41, 10-14 -",
"s" : "Nu te teme, nu te teme, nu te teme...\ncăci Eu iată sînt cu tine ne-ncetat,\nnu te uita cu-ngrijorare-n nici o vreme\nEu sînt Dumnezeul tău, o nu te teme:\nEu te sprijin și te-ajut, vei fi scăpat.\nÎnfruntați și-acoperiți vor fi de-ocară\ntoți acei ce-acum pe tine sînt mîniați\nnimiciți vor fi și vor pieri din țară\ncei ce ți se-mpotrivesc vor fi de-ocară\nnu te teme: cei ce cred vor fi scăpați.\nVei căuta... și n-o să-i afli niciodată\npe toți cei ce te-au certat și te-au lovit\nși pe toți cei ce luptau cu tine-odată\nEu sînt Dumnezeul tău... și niciodată\nnu te teme, stai cu Mine liniștit.\nNu te teme... Eu te iau de mîna dreaptă\nlîngă tine stau și-ți vin în ajutor\nnu te teme de nimic din ce te-așteaptă\nSfîntul lui Israel țină-ți mîna dreaptă\nnu te teme, Eu Îți sînt Mîntuitor.\n"
}