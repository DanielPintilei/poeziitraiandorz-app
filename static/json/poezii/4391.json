{
"t" : "Ce vezi venind?",
"d" : "",
"s" : "Ce vezi venind spre tine\nori tu spre ce te duci\nvezi bucurii senine\nori numai spini și cruci?\ntot ce aștepți cu groază\nori cu un gînd senin\ncînd Dumnezeu ți-e pază\nspre bine toate-ți vin\nspre bine, doar spre bine sînt toate cîte-ți vin.\n\nSă nu te temi vreodată\nde-un rău ce ți-ar veni\ncînd în Hristos curată\nviața ta va fi\ndar nici să cînți prea tare\nîn timpul cel ușor\ncînd viața ta nu-L are\npe Domnul ajutor\npe Domnul, doar pe Domnul de pază și-ajutor.\n\nSă nu privești furtuna\nci pe Isus să-L vezi\nîn El pe totdeauna\nputernic să te-ncrezi\nși cînd Hristos ți-e pază\npoți liniștit să fii\ncă tot ce mai urmează\nspre bine e - să știi\nspre bine, doar spre bine îți va fi tot - să știi!\n"
}