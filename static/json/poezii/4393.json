{
"t" : "Doamne, ceartă-Ți ucenicii",
"d" : "",
"s" : "Doamne, ceartă-Ți ucenicii\ncare nu vreau să urmeze\nnici iubirii și nici fricii\nnici Cuvîntul să-Ți păstreze\nci robiți de cîte toate\numblă-n firea păcătoasă\nși-ale Tale căi curate\nnici le țin și nici le lasă.\n\nDoamne, ceartă-Ți ucenicii\nce Lucrarea Ți-o dezbină\ncare-o vînd, ca inamicii\nsă Ți-o ducă la ruină\ndacă nu pot să se-ndrepte\nca să fie-un gînd cu Tine\nscoate-i Doamne, să-i aștepte\nplata ce li se cuvine.\n\nDoamne, ceartă-Ți ucenicii\ncare se tot ceartă-ntruna\nunde cîndva mucenicii\nși-au lucrat uniți cununa\nfă-i să-și vadă naintașii\nce uniți Ți-au dus Lucrarea\nca-ndrumînd frumos urmașii\nsă-Ți aștepte Arătarea!\n"
}