{
"t" : "Nu-i om fără-o credință",
"d" : "",
"s" : "Nu-i om fără-o credință, nu-i nici un om ateu\ncînd moare să nu-ntoarcă strigînd spre Dumnezeu\nmai poate cîte unul trăi fără Hristos\ndar a muri nu poate nici un necredincios.\n\nE-ngrozitoare viața trăită în păcat\ndar moartea-n el e-o groază pe veci de neuitat\ncine-a văzut cum moare un om necredincios\ncît va trăi nu uită sfîrșitu-i fioros.\n\n... Poți rîde și tu astăzi cel tînăr și-ncrezut\ndar las-că vine ziua cînd ai să zaci căzut\nși-ai să aștepți o moarte cu necrezute munci\nși vei vedea fii sigur că n-ai să rîzi atunci.\n\nTu zici acum: nu-mi pasă! - că-ți pare că ești sus\ndar sîmburele morții ascuns și-n tine-i pus\nîi vine-un ceas prielnic și nici nu te gîndești\nla care colț de stradă cu moartea te-ntîlnești.\n\nNu rîde și nu bate, nu vinde nici trăda\ncă undeva pe-aproape pîndește moartea ta\nși dacă-i fioroasă o viață de păcat\no moartea-n el e groaza în veci de neuitat!\n"
}