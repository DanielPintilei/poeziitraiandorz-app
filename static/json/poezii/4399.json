{
"t" : "Să nu rămîi",
"d" : "",
"s" : "Să nu rămîi fără credință\nși să nu uiți al ei sfînt preț\ncăci de trăiești fără credință\nîți pierzi folosu-ntregii vieți\ncel care uită-al ei scump soare\nse prăbușește-n iad de viu\nde-acolo-ar crede și-ar întoarce\ndar cei din iad cred prea tîrziu!\n\nSă nu taci cînd vezi Adevărul\nși cînd îți cere el să-l spui\nsă nu plîngi după slava lumii\nce azi o vezi - iar mîine nu-i\ncăci cine tace Adevărul\nîși arde sufletul de viu\nva plînge-amar în veșnicie\ndar cei din iad plîng prea tîrziu.\n\nSă nu cînți cînd e vremea jalei\nși unde-s stările de plîns\nca să nu pieri pe neașteptate\ncu sufletul în jale strîns\ncăci cine cîntă-n loc să plîngă\nva plînge-odată în pustiu\nși cei ce mor văd Adevărul\ndar cei din iad văd prea tîrziu!\n"
}