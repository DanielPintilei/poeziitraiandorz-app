{
"t" : "Cîntarea lui Isaia - 13",
"d" : "- din Isaia 42, 1-7 -",
"s" : "Iată Robul Meu pe care-L sprijinesc\nși Alesu-n care-Mi am plăcerea Eu\npus-am peste Dînsul Duhul Meu Ceresc\nEl, a Mea dreptate va vesti mereu.\nDomnului cîntați-I noi cîntări întruna\nslava Lui cea mare spuneți ne-ncetat\ncînte tot pămîntul, cînte totdeauna:\nNumele Lui fie binecuvîntat.\nGlasul niciodată nu-Și va ridica\nnimeni nu-L aude-n ulițe strigînd\ntrestia cea frîntă El n-o va călca\nși nici nu va stinge mucul fumegînd.\nEl nu va slăbi nici nu Se va lăsa\nci-așeza-va iarăși dreptul pe pămînt\nde El tot pămîntul se va bucura\nEl va fi nădejdea sufletului frînt.\nEl va fi Lumina oamenilor, El\nva deschide ochii orbilor milos,\nva scăpa din temniți robii de-orice fel\nși pe cei legați din locu-ntunecos.\n"
}