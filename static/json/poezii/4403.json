{
"t" : "Vino dulce înger",
"d" : "",
"s" : "Vino dulce înger care-n mînă ții\ncel dintîi potirul ultimei urgii\ncheamă-mă și-arată-mi dulce să privesc\nstrălucind Mireasa Mielului Ceresc.\n\nEa este Cetatea de mărgăritar\nea-i Ierusalimul Nou de-Azur și har\nea e Piatra Scumpă de-Aur sfînt și greu\ncea ce se pogoară de la Dumnezeu.\n\nEa e ca un soare dulce și curat\nnuma-n curcubeie sfinte-nconjurat\nîn lumina-i scumpă zboară mii și mii\nintonîndu-și veșnic alte melodii.\n\nEa este Fecioara cu un scump veșmînt\nstrălucit gătită Mirelui ei Sfînt\ndulcea ei făptură e un imn frumos\na spălat-o-n Sînge Domnul ei Hristos.\n\n... Spune-mi dulce înger că și eu voi fi\nlîngă Domnu-n Ziua cînd El va veni\ncăci cu dor fierbinte țin a Lui porunci\nca să pot fi vrednic să-L slăvesc atunci.\n"
}