{
"t" : "Cînd a învins",
"d" : "",
"s" : "Cînd a învins în tine Domnul\na-firii rele-mpotriviri\nși cînd te-ai prăbușit în lacrimi\nspre slava unei noi trăiri\natunci ți-ai prăbușit o lume\nde întuneric și abis\nși-o nouă lume strălucită\ncu porți de rai ți s-a deschis.\n\nCe minunat, ce minunat\ne tot ce-n Domnul am aflat\nrămîi mereu, rămîi mereu\nnedespărțit de Dumnezeu.\n\nCînd tu învingi ce-i rău în tine\nși prin Hristos stai neclintit\nvei fi cinstit de către Tatăl\ncăci El prin tine e cinstit\natunci se nalță o virtute\nși se dărîmă un păcat\natunci se uscă o minciună\nși crește-un adevăr curat.\n\nCînd răul va fi-nvins de Domnul\nși aruncat va fi-n abis\natunci tot Cerul și Pămîntul\ncel Nou - va fi pe veci deschis\natunci în Corul Biruinței\ncînta-vei și tu imn voios\nHristos biruitor în tine\nbiruitor și tu-n Hristos!\n"
}