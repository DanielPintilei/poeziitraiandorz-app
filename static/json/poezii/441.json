{
"t" : "Cîntarea lui Isaia - 14",
"d" : "- din Isaia 43, 1-7 -",
"s" : "Acum așa vorbește Domnul\nce te-a făcut și te-a-ntocmit:\nnicicînd să nu te temi de nimeni\ndin toate fi-vei izbăvit.\n\nCăci Eu voi fi mereu cu tine\nte chem pe nume, ești al Meu\nși dac-ar fi să treci prin ape\ncu tine Eu voi fi mereu.\n\nNici apele n-au să te înece\nnici flăcările nu te-aprind\ncăci Eu sînt Domnul tău cu tine\nca să te izbăvesc... veghind...\n\nEu dau popoare pentru tine\nși împărați în locul tău\nfiindcă te iubesc puternic,\nsă nu te temi de nici un rău.\n\nSă nu te temi, Eu sînt cu tine\nși neamul tău va fi adus\ndin Răsărit și Miazănoapte\ndin Miazăzi și din Apus.\n\nPe toți cîți poartă-al Meu Sfînt Nume\nși i-am ales spre slava Mea\nei lîngă Mine fi-vor veșnic\nși-a Mea răsplată vor vedea.\n\n"
}