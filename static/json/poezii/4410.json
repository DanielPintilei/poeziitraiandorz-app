{
"t" : "De pe unde-am fost",
"d" : "",
"s" : "De pe unde-am fost cu Tine\nam numai cîntări divine\nnumai zilele-nsorite\nnumai fețe fericite.\n\nDrag Isus, Scump Isus\nnumai haruri mi-ai adus\nfă să-Ți cînt - cît mai sînt\nnumai Numele Tău Sfînt.\n\nTu mi-ai dat numai cuvinte\ncu-nsoțiri de lacrimi sfinte\ncu trăiri de fapte pline\nnumai de-adevăr și bine.\n\nMi-ai dat stări numai curate\nnumai rugăciuni nălțate\nși numai cîntări divine\ncu lumini de lacrimi pline.\n\nTu-mi dai stările plăcute\nși-mi dai tainele făcute\nși-mi dai faptele frumoase\nși cărările voioase.\n\nDoamne, unde-am fost cu Tine\na fost Cerul tot cu mine\nși nu ne vom mai desparte\nnici prin viață nici prin moarte.\n"
}