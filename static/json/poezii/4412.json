{
"t" : "Pentru un legămînt",
"d" : "",
"s" : "Pentru un legămînt cu Tine\natîția au putut purta\noricîte cruci - și-oricît de grele\ndar n-au călcat pe Crucea Ta.\n\nCei ce-au gustat a Ta iubire\nlipsiți de toate s-au știut\nși s-au putut lăsa de toate\nde Tine însă n-au putut.\n\nPentru Cuvîntul Tău Isuse\nau dat atîția tot ce-aveau\nputeau lăsa orice avere\nCuvîntu-Ți însă nu-L puteau.\n\nCei ce-au aflat a Ta viață\nn-o dau pe-avutul lumii tot\nde toate pot să se despartă\nde Tine însă nu mai pot.\n\nÎntîiul legămînt cu Tine\ncei ce-l cunosc, nu-l pot uita\nîși pot da pentru el viața\ndar legămîntul nu-și pot da.\n\nDe toate pot să se despartă\ncînd vine cel mai greu hotar\ndar nu se mai despart de Tine\nTu Singur ai al Vieții har!\n"
}