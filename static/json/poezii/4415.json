{
"t" : "Întoarce-mi Doamne fața",
"d" : "",
"s" : "Întoarce-mi Doamne fața mea\nspre-a Tale vii cuvinte\ncu sfîntul dor de-a le ținea\nmereu să le-am în minte\nsă dau oricui ce-mi cere-oricînd\nfără-a dori răsplată\ntot binele, tot binele să-l fac tăcînd\nde fiecare dată.\n\nSă pot cămașa a-mi lăsa\ncui haina mi-o răpește\nși să-i întorc și-obrazul stîng\ncui dreptul mi-l lovește\nși să nu-i cer napoi cui ia\ncu sila ale mele\ncu rugăciuni, cu rugăciuni să răsplătesc\nbatjocurile grele.\n\nSă pot iubi cu-adevărat\npe cel ce-mi poartă ură\nși să mă rog spre-a fi iertat\ncu-ntreaga mea căldură\nsă iert din inimă oricui\nse poartă rău cu mine\ncăci numai cînd, căci numai cînd pot face-așa\natunci ascult de Tine.\n"
}