{
"t" : "Ți-ai tot pierdut cîte-un prieten",
"d" : "",
"s" : "Ți-ai tot pierdut cîte-un prieten\nsau cîte-un frate, ori un fiu\nși tot nu vezi că și pe tine\nte-așteaptă mîine un sicriu.\n\nNu mai sta, nu mai sta\ncaută mîntuirea ta\npînă ți-o mai poți,\npînă ți-o mai poți afla\nla Hristos ce-o poate da.\n\nȚi-ai tot pierdut și ani și zile\npe calea rea cu cei mai mulți\nși tot nici azi nu vezi că-i vremea\nîndemnul Domnului s-asculți.\n\nȚi-ai tot pierdut cu-ndurerare\natîtea planuri ce-ți făceai\nși tot nu vezi încă minciuna\ndin lumea-n care tot mai stai.\n\nȚi-ai tot pierdut, - adu-ți aminte\ndin cîte-aveai, cu ce-ai rămas\nși tot nu vrei, nu vrei nici astăzi\nsă faci al mîntuirii pas.\n\nCînd și-al tău suflet ți-l vei pierde\nel, cel din urmă bun al tău\nzadarnic au să-ți vină-n flăcări\ntîrziile păreri de rău!\n"
}