{
"t" : "Unde n-ai mai fost",
"d" : "",
"s" : "Unde n-ai mai fost, - acolo caută să te duci\nsă vestești cu bucurie Jertfa Sfintei Cruci\ncelor unde n-a fost nimeni, să le duci un dar\nacolo Hristos să schimbe suferința-n har.\n\nDar ai grijă, du-L cu tine numai pe Isus\ndin iubirea Lui să fie tot ce ai de spus\ndespre Mila Lui să afle, toți cu care stai\naltceva nimic nu-ți fie niciodată-n grai.\n\nToată buna lor credință lasă-le-o așa\nnumai nașterea cea nouă să le-o ceri în ea\nnumai legămîntul veșnic cu Hristos din Cer\nnumai faptele frumoase - astea să le ceri.\n\nBlestemat e cel ce merge numai a strica\nși-n loc de-o credință bună duce una rea\nși-n loc de-a schimba trăirea prin tot felul său\nschimbă numai ce-a fost bine - în ce este rău.\n\nDu-te unde n-a fost nimeni cu Cuvîntul Sfînt\ndar ai grijă, du acolo doar curat Cuvînt\nnu lovi în ce e bine ci în ce e rău\nca să binecuvînteze Domnul lucrul tău!\n"
}