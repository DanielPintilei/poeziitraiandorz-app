{
"t" : "Cînd vin presimțiri",
"d" : "",
"s" : "Cînd vin presimțiri să-ți umple\nduhul cu-ntristare\ncere-I Domnului puternic\nsfînta-mbărbătare\nsă te ții mereu deasupra\nvalurilor grele\nroagă-te să nu te lase\nsă te-afunzi în ele\n- Doamne, nu lăsa o Doamne să m-afund în ele!\n\nCînd vin ispitiri să-ți fure\nsfînta curăție\ncere-I Domnului puternic\npază și tărie\nroagă-te și priveghează\ncăci El îți ajută\npînă cînd învingi ispita\nși ți-o vezi trecută\n- Doamne fă să-nving ispita și s-o văd trecută!\n\nCînd vin întristări să-ți moaie\nhotărîrea bună\ncere-I Domnului puternic\nliniștea-n furtună\nroagă-te ca să-ți ajute\nliniștindu-ți starea\npînă cînd se luminează\niarăși toată zarea\n- Doamne, vin’ și-mi luminează iarăși toată zarea!\n"
}