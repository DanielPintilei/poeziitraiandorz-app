{
"t" : "Dacă nu întrebi",
"d" : "",
"s" : "Dacă nu întrebi pe nimeni a vieții cale\nrătăcind o să te afle ceasul morții tale\nși cum o să te-afle moartea pe cărarea lată\nașa mergi în focul de-unde nu ieși niciodată.\n\n... Vino pe genunchi și-ntreabă Cartea Vieții Sfinte\ncere-i ei să-ți lumineze drumul înainte\ncere-i ei cu plîns fierbinte ca-n credința vie\ncalea mîntuirii sfinte să-ți arate ție.\n\nDu-te-apoi și-ntreabă numai vorba înțeleaptă\na acelui ce credința o trăiește-n faptă\ncare-l vezi nu doar cu vorba ci cu viața toată\ncă trăiește-nvățătura cea adevărată.\n\nNu-i ușoară calea sfîntă, dar dac-o-ncepi bine\nBiblia și Rugăciunea tare te vor ține\nfrații și-adunarea sfîntă îți vor da-nsoțire\nîn Biserica cea vie - pîn-la mîntuire.\n\nCaută calea mîntuirii azi, cît mai degrabă\ndar numai pe cei ce-o umblă mai smeriți i-ntreabă\nn-asculta lăudăroșii ce-a lor căi ți-mbie\ncalea ta numai cu frații cei smeriți să fie!\n"
}