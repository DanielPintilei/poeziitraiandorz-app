{
"t" : "Cu cine mergi?",
"d" : "",
"s" : "Cu cine mergi pe calea vieții către veci,\ncu cine-a tale zile și-a tale nopți petreci,\ncu cine-ți duci povara și cui dai tot ce ai\nlui Dumnezeu, - răspunde! - ori lui satan te dai\nrăspunde, o răspunde, - cui sufletul ți-l dai?\n\nNu mîine-n ziua morții, - ci astăzi să răspunzi\ncui îi arați tu taina - și cui ți-o tot ascunzi,\ncui îi tot dai iubirea și cui i-o tot retragi\ncu Domnul tragi, - răspunde, - ori cu satana tragi\nrăspunde, o răspunde, - cu cine vrei să tragi?\n\nRăspunde nu la alții ci sufletului tău\nspre unde vrei să meargă, spre bine ori spre rău\ncu cine-ai vrea-mpreună alături să petreci\ncu Dumnezeu, - răspunde! - ori cu satana-n veci\nrăspunde, o răspunde, - cu cine vei fi-n veci?\n\nRăspunde-acum și-alege, din clipa asta chiar\ndorința-nspre Lumină și calea înspre har\nși mergi cu hotărîre cu-ai lui Hristos copii\ncu Dumnezeu de-a pururi, nu cu satan să fii\ncu Dumnezeu, cu Dumnezeu în veci de veci să fii!\n"
}