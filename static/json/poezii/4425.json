{
"t" : "Voi sînteți lumina lumii",
"d" : "",
"s" : "Voi sînteți lumina lumii, voi cei care-ați fost aleși\nde Hristos, să-I duceți Vestea Bună, - unde-ați fost\nce lumină vi se cere vouă lumii s-arătați\ncînd atîția ochi se uită cum trăiți și vă purtați.\n\nCe lumină-n tot ce faceți, ce-adevăr curat și drept\nce iubire arzătoare și ce umblet înțelept\nce tăcere răbdătoare, ce-nfrînare de la tot\nca să vrea să vă urmeze, cîți lumină vă socot.\n\nVoi sînteți și sarea lumii, voi, prin tot ce-aveți curat\nsă-i împiedicați pierzarea s-o opriți de la păcat\nsă-ndreptați viața celor între care sînteți puși\norișicare v-ar fi jertfa și oriunde ați fi duși.\n\nCe putere vi se cere să aveți din Cer în voi\nce deplină dăruire, ce-ndrăzneală de eroi\nce răspundere înaltă pentru fiecare ins\nși ce duh de înfrînare și de rugăciune-aprins...\n\nN-ascundeți lumina voastră sub nici un lumesc obroc\nnu lăsați să strice lumea sarea sfîntă-n voi deloc\nci nălțați frumos lumina,\ndați al sării gust curat\nca Hristos să vă cunoască fii ai Lui cu-adevărat!\n"
}