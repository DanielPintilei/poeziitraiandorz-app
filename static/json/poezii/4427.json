{
"t" : "Cînd duci darul",
"d" : "",
"s" : "Cînd duci darul la altar, stai acolo bine\nși gîndește dacă nu-i om certat cu tine\nnu cumva un frate-al tău ți-a gustat amarul\ndu-te-mpacă-l mai întîi - și-apoi adă-ți darul\ndu-te-mpacă-l, du-te-mpacă-l mai întîi\nși-apoi adă-ți darul.\n\nCine duce la altar daruri - bine face\ndar să ceară mai întîi fratelui său pace\npacea-i, pentru Dumnezeu, darul cel mai mare\ncăci zadarnic e-orice dar fără de-mpăcare\ncăci zadarnic, căci zadarnic e-orice dar\nfără de-mpăcare.\n\nSă-ți împaci pîrîșul tău cît sînteți pe-o cale\ncăci la Judecată-ajunși - el va cere-a sale\niar în temniță-aruncat cît ai vrea o plată\nultimul bănuț nu poți să-l dai niciodată\nultimul bănuț, ultimul bănuț nu poți\nsă-l dai niciodată.\n\nBiblia-i pîrîșul tău care-acum tot spune\nsă ții Sfîntul ei Cuvînt și-a ei fapte bune\ndacă azi la Domnul vii, poți avea iertarea\ndar dacă-ntîrzii mereu, poți s-aștepți pierzarea\ndar dacă-ntîrzii, dar dacă-ntîrzii mereu\npoți s-aștepți pierzarea.\n"
}