{
"t" : "Dacă ochiul tău",
"d" : "",
"s" : "Dacă ochiul tău cel drept spre păcat te cheamă\nscoate-l, oricît te-ar durea nu-i mai ține seamă\ncăci mai bine-i să-ți arunci ce-i rău să se piardă\ndecît cu un ochi stricat trupul tău să-ți ardă.\n\nDacă mîna dreaptă-a ta de-un păcat se ține\nsă ți-o tai și s-o arunci îți va fi mai bine\ncăci decît cu ea să arzi în a lumii pleavă\ne mai bine fără ea, dar s-ajungi în slavă.\n\nDacă cel din fruntea ta rătăcit pornește\nlasă-l orișicine-ar fi, nu-l urma orbește\ndacă-un lucrător vestit ia o cale slabă\ndepărtează-te de el cît poți mai degrabă.\n\nCăci decît să mergi cu ei în a lor orbie\ne mai bine singurel, dar pe calea vie\ndezbinarea-i cea mai grea vină dintre toate\ncel ce stă orbește-n ea, nimeni nu-l mai scoate!\n"
}