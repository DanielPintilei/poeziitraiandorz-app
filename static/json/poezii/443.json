{
"t" : "Cîntarea lui Isaia - 16",
"d" : "- din Isaia 48, 16-21 -",
"s" : "Apropiați-vă, veniți la Mine\nși ascultați voi toți cei depărtați\nnicicînd nu v-am ascuns a Mele taine\ndin nou sînteți de Domnul cercetați.\nAșa vorbește Domnul, tuturora,\nAcela care v-a răscumpărat:\nEu Domnul tău te-nvăț ce este bine\nte-ndrept pe drumul cel adevărat.\nO, dac-ai asculta a Mea poruncă\ncum pacea ta ar fi ca un izvor\nși fericirea ta ca valul mării\nși sufletul pe veci ți-ar fi ușor.\nSămînța ta ar fi cum e nisipul\nși rodul tău ar fi nenumărat,\ndin fața Mea atuncea al tău nume\nîn veci n-ar fi nici șters și nici uitat.\nIeșiți din mijlocul fărădelegii,\nfugiți de cei nelegiuiți și răi,\nsă știți toți pîn-la marginile lumii\ncăci Domnul i-a răscumpărat pe-ai Săi.\nAi Lui, nicicînd nu veți tînji de sete\ncăci prin pustiul unde-o să umblați\nva face El s-aveți belșug de ape...\n- Veniți, veniți voi toți cei depărtați.\n"
}