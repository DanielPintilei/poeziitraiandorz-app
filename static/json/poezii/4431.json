{
"t" : "Mustră-mi Tu Cuvînt curat",
"d" : "",
"s" : "Mustră-mi Tu Cuvînt curat\norice neascultare\ncăci doresc cu-adevărat\ndulcea ta-ndreptare\nvreau neprihănirea mea\ns-o-mplinesc mai bine\nDoamne, să mi-o poți vedea\ncum vrei Tu să-mi fie ea\nscumpă pentru Tine.\n\nMilostenia s-o fac\nfără vorbă mare\ncum mi-o cere sfîntu-Ți plac\nplină de-ascultare\nsă nu știe stînga mea\ntot ce dreapta-mi face\nDoamne, să mi-o poți vedea\ncum vrei Tu să-mi fie ea\nși cum Ție-Ți place...\n\nRugăciunea mea s-o spun\ncît de neștiută\ndupă-ndemnul Tău cel bun\nȚie mai plăcută\nsă nu am nicicînd în ea\ngînduri de mîndrie\nDoamne, să mi-o poți vedea\ncum vrei Tu să-mi fie ea\ncum Îți place Ție.\n\nMustră-mi Tu Curat Cuvînt\ntot ce nu fac bine\ncăci doresc în tot ce sînt\nsă mă afli-n tine\nvreau ca toată viața mea\nîn tot ce-mi vei cere\nDoamne, să mă poți vedea\ncă doresc să fac în ea\nnumai sfînta-Ți vrere!\n"
}