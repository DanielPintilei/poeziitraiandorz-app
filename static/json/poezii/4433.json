{
"t" : "Nu te amăgi crezînd",
"d" : "",
"s" : "Nu te amăgi crezînd\ncă poți DOI sluji-ntr-un rînd\ncă și DA și NU să zici\nși acolo - și aici\n- poți numa-ntr-un fel să zici\nori ACOLO, ori AICI.\n\nNu poți să slujești frumos\nși pe BAAL și pe HRISTOS\nși-n credință și-n desfrîu\nși sta BINE și sta RĂU\n- numai unu-i felul tău\nori stai BINE ori stai RĂU.\n\nNu poți două drumuri s-ai\nși spre IAD, dar și spre RAI\nși cu Domnul - și-n păcat\nși CURAT - și NECURAT\n- poți numa-ntr-un fel fi-aflat\nori CURAT, - ori NECURAT.\n\nNu te amăgi că poți\nfi o evă cu DOI soți\nnu poți să te faci în veac\ncînd un ÎNGER, cînd un DRAC\n- așa ai s-ajungi în veac\nnu un ÎNGER - ci un DRAC!\n"
}