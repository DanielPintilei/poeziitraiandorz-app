{
"t" : "Nu te-ngrijora",
"d" : "",
"s" : "Nu te-ngrijora cu gînduri c-o să n-ai ce să mai faci\ncă pe zi n-o s-ai mîncare iar pe noapte ce să-mbraci\ncă pe vară n-o s-ai apă iar pe iarnă n-o s-ai foc\n- n-avea teamă, n-avea teamă, nu te-ngrijora deloc.\n\nOare nu-i mai scumpă viața decît hrana orișicui,\noare n-are grijă Domnul de-orișice făptură-a Lui,\noare păsările ară, oare crinii torc sau țes,\n- cine poartă, cine poartă grija lor, așa de-ales?\n\nChiar și vrăbioara care nici un ban nu dai s-o iei\nTatăl nostru nu o uită ci-i adună hrana ei\nchiar și-un crin, o biată iarbă ce azi este mîine nu-i\nTatăl nostru, Tatăl nostru îl îmbracă-n grija Lui.\n\nNu te-ngrijora cu teamă pentru viața ta, văzînd\npe vrăjmașul care vine ca un leu amenințînd\nmai aproape și mai tare decît leul furios\nnu te teme, nu te teme, este Domnul tău Hristos.\n\nCaută numai neprihana Domnului întîi și-ntîi\nși-a Lui Sfîntă-Mpărăție - și-apoi liniștit rămîi\ntoate celelalte toate pe deasupra se vor da\nTatăl nostru, Tatăl nostru poartă pururi grija ta.\n"
}