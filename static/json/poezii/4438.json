{
"t" : "Nevoiți-vă să mergeți",
"d" : "",
"s" : "Nevoiți-vă să mergeți\npe cărarea strîmtă\ncum a mers Hristos cu Crucea\nspre Golgota sfîntă\ncăci e largă calea care\nla pierzare duce\ndar îngustă-i și spinoasă\ncalea către Cruce\n- Doamne-ajută-ne să mergem\ncalea Ta cea dulce.\n\nȘi intrați pe ușa strîmtă\ncătre Biruință\ncum Hristos a mers în slavă\ndoar prin suferință\nlargă-i ușa, lată-i calea\ncare duc la moarte\nvai de cei ce-aleg această\nblestemată soarte\n- Doamne nu lăsa s-alegem\ncalea către moarte.\n\nCe puțini sînt cei ce află\ncalea Crucii strîmtă\ndar și mai puțini merg pînă\nla răsplata sfîntă\nfericiți cei care suie\nCalea Crucii toată\nei la Domnul au în ceruri\nveșnica răsplată\n- Doamne, dă-ne Sus la Tine\nveșnica răsplată!\n"
}