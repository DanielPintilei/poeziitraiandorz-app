{
"t" : "Vin prorocii mincinoși",
"d" : "",
"s" : "Vin prorocii mincinoși tot mai mare gloată\nnumărul și felul lor umple lumea toată\ngurile li-s tot mai largi pline de minciună\nși la ei cei înșelați tot mai mulți se-adună.\n\nVin prorocii mincinoși, duhurile rele\nîi tot scot, mereu mai mulți lumea s-o înșele\npredicînd despre-adevăr, mint cu nerușine\nși de larma gurii lor ulițele-s pline.\n\nVin prorocii mincinoși - și-orice întrebare\no răstoarnă prefăcut gura-nșelătoare\npe toți ochii lumii pun palma blestemată\niată corul lor nebun lumea cum o-mbată.\n\nVin prorocii mincinoși tot mai cu-ndrăzneală\nluptă contra lui Hristos duhul lor cu fală\nși toți cei ce n-au primit Adevărul dulce\ndup-a lor minciuni la iad gloată se vor duce.\n\n... Vin prorocii mincinoși  - suflete smerite\ndepărtați-vă de ei căile grăbite\ncăci curînd în fruntea lor vine Răul care\nnumai Domnu-l va zdrobi cu a Lui suflare!\n"
}