{
"t" : "Cîntarea lui Isaia - 17",
"d" : "- din Isaia 49, 15-18 -",
"s" : "O, poate-o mamă a-și uita\ncopilul ce-alăptează,\nsă n-aibă milă oare ea\nde fiul ce-l veghează\nce-l strînge ea la sînul ei\nși somnul i-l veghează?\n\nDar chiar și dacă v-ar uita\nființa neuitată,\nEu totuși nu vă voi putea\nde-acuma niciodată\nEu să vă uit nu voi putea\nde-acuma niciodată.\n\nCăci v-am scăpat pe-a Mele Mîini\nîn rane neuitate\nși-a voastre suflete rămîn\nîn Ochii Mei curate\nEu nu le uit și sînt pe veci\nîn Ochii Mei curate.\n\nVeni-vor zile cînd cei răi\nuitați vor fi de tine\nvedea-vei fericiți pe-ai tăi\ncu fețe-n veci senine\ndespovărați și fericiți\ncu fețe-n veci senine.\n\n"
}