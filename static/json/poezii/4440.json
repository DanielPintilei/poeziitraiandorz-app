{
"t" : "Tot ce n-ai lăsat",
"d" : "",
"s" : "Tot ce n-ai lăsat în clipa\ncînd la Domnul te-ai predat\nazi îți este o povară\nmîine-ți poate fi-un păcat.\n\nTot ce nu alungi din suflet\ncînd pui legămîntul tău\nazi îți este o ispită\nmîine cel mai mare rău.\n\nTot ce mai păstrezi în viață\nmai de preț ca pe Hristos\nazi îți poate fi un idol\nmîine-un demon fioros.\n\nTot ce nu supui îndată\nJudecății lui Isus\nazi te poate duce-n chinuri\nmîine-n flăcări poți fi dus.\n\nTot ce nu lași cînd te-ndeamnă\nDomnul tău și frații tăi\nazi te duce-n neascultare\nmîine pe-a pierzării căi.\n\n... Lasă, cînd te-ntorci la Domnul\ntot ce-ți cere El să lași\nnumai astfel vei fi-n ceruri\ncu părinți și cu urmași!\n"
}