{
"t" : "Cel ce-aude",
"d" : "",
"s" : "Cel ce-aude și-mplinește\nare-o-nțelepciune-adîncă\nprecum omul ce-și clădește\ncasa lui pe zid de stîncă\npot da ploi și vijelie\nvînturi cît mai mari să bată\ncasa lui pe temelie\nstă pe veci neclătinată.\n\nCel ce-aude, dar nu face\nși Cuvîntul nu-mplinește\ne-un nechibzuit ce casa\npe nisipuri și-o clădește\nși vin ploi și vin șuvoaie\nși vin valuri care-o rîmă\nși nisipul ei se moaie\nși-a lui casă se dărîmă.\n\nFericit e-acel ce-ascultă\ncu evlavie Cuvîntul\nroada bună tot mai multă\nel adună ascultîndu-l\nîn dureri rămîne tare\nși statornic în furtună\nalergînd fără-ncetare\npîn-ajunge la cunună.\n"
}