{
"t" : "Nimic nu s-a-ntîmplat spre rău",
"d" : "",
"s" : "Nimic nu s-a-ntîmplat spre rău\nde cînd sîntem cu Tine\nci după Sfînt Cuvîntul Tău\nîn toate-a fost doar bine\nori mai văzut, ori mai ascuns\nori multe ori puține\nnimic din cîte ne-au ajuns\nn-a fost decît, n-a fost decît spre bine.\n\nSpre bine-a fost cînd sufeream\ncăci ne-a-nvățat răbdarea\nspre bine cînd loviți eram\nc-am învățat iertarea\nspre bine cînd ni s-a luat\nce n-am dat pentru Tine\n- Isuse toate le-am aflat\nc-au fost numai, c-au fost numai spre bine.\n\nNimica nici în viitor\nspre rău n-o să ne fie\ncă totul este trecător\noricît de mult să ție\nci fă-ne Doamne să-nvățăm\ndin toate numai una\nuitînd de lume s-alergăm\nsă dobîndim, să dobîndim cununa!\n"
}