{
"t" : "Nu-i alt Isus, nu-i alt Isus",
"d" : "",
"s" : "Nu-i alt Isus, nu-i alt Isus\ndecît Acel în Iesle pus\npe care îngerii cîntînd\nni L-au vestit Copil plăpînd\nși păstorașii L-au aflat\nși magii I s-au închinat\nși Maica Sfîntă L-a-nfășat\nși toți Osana-n cor I-au spus\n- nu-i alt Isus...\n\nNu-i alt Isus, nu-i alt Isus\ndecît Acel ce blînd ne-a spus\nCuvîntul Tatălui Ceresc\nși slava celor ce-L primesc\nși calea sfintei mîntuiri\nși raza marii Lui iubiri\nși veșnicele-I fericiri\ncum nimeni altul n-a adus\n- nu-i alt Isus!\n\nNu-i alt Isus, nu-i alt Isus\ndecît Acel pe Cruce pus\ndoar El prin Sîngele-I vărsat\nne-a șters al tuturor păcat\nși ne-a-mpăcat cu Tatăl Sfînt\nși ne-a-nfiat cu legămînt\nși ne va scoate din mormînt\nși ne va duce-n slavă Sus\n- nu-i alt Isus!...\n"
}