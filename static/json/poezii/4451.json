{
"t" : "Nu sta liniștit acolo unde zaci",
"d" : "",
"s" : "Nu sta liniștit acolo unde zaci necredincios\nscoală cînd Hristos te cheamă, vino grabnic la Hristos\npune astăzi legămîntul pînă încă poți să-l pui\n- astăzi este-această vreme, mîine trece vremea lui.\n\nNu sta liniștit acolo unde vezi numai păcat\nscoală-te degrab și pleacă pînă poți să scapi curat\ncă dacă-ntîrzii și vine Judecata peste toți\nușa are să se-nchidă și-ai ieși - și n-ai să poți.\n\nNu sta liniștit acolo unde nu e Dumnezeu\nunde-n contra Lui se luptă cu un duh vrăjmaș și greu\ncăci cînd vine vremea groazei și-a blestemului să-i ia\nte va prinde și pe tine în osînda lor așa.\n\nNu sta liniștit acolo unde rîde-un ticălos\nnici acolo unde-nvață un stricat și-un mincinos\nnici acolo unde rabdă un nevinovat și-un slab\nde nu poți să-ndrepți nimica pleacă dintre ei degrab.\n\nAre-o vreme și răbdarea Dumnezeului de Sus\nși odată vine ceasul cînd răbdarea Lui s-a dus\nși de-atunci începe focul, - iar cînd trăsnetele cad\ncei nelegiuiți o s-aibă numai calea către iad!\n"
}