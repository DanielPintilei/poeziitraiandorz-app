{
"t" : "Să nu mergeți",
"d" : "",
"s" : "Să nu mergeți pe o cale cu-ngîmfații către foc\nnici să nu stați cu cei care de Biserică-și bat joc\nnici să nu vă faceți prieteni cu cei fără Dumnezeu\nca să nu le-ajungeți plata cînd le vine ceasul greu.\n\nCi să mergeți mai degrabă la cei mici și chinuiți\npentru ei ca niște mame și ca niște frați să fiți\najutînd pe cel ce n-are și hrănind pe cel flămînd\ntuturor de-Mpărăția Cerurilor cuvîntînd.\n\nVindecați-le bolnavii, înviați pe morții lor\ncurățiți-le leproșii, scoateți răul tuturor\nși la toate nici o plată de la nimeni nu luați\nce-ați primit în dar, asemeni și voi tot în dar să dați.\n\nNu luați cu voi nici traistă și nici două haine-n drum\nnici toiag și-ncălțăminte - ca și-ai lumii de acum\ncăci e vrednic lucrătorul credincios de plata sa\ncînd el pe Hristos nu-L lasă, nici Hristos nu-l va lăsa.\n\nCînd intrați în orice casă binele urați-i-l\npacea voastră va rămîne peste-al păcii ei copil\niar dacă nu este-acolo un copil al păcii - apoi\npacea voastră să se-ntoarcă întristată iar la voi.\n\nȚineți bine minte-aceste spuse ale lui Hristos\ncă-s lăsate să îndrume bine pe-orice credincios\ncine le ascultă află mult rod sfînt în urma lor\ncine nu, - amar va plînge că le-a fost neascultător!\n"
}