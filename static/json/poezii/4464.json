{
"t" : "Spre unde-ți merge?",
"d" : "",
"s" : "Spre unde-ți merge luntrea ta\nde-aceste valuri dusă,\nla cine este cîrma sa\nde ce mîini e condusă,\nnu cumva mergi, de vînt împins\ngrăbit spre Marea Moartă\nși de-un păcat ascuns învins\nun duh vrăjmaș te poartă?\n\nOprește-te o clipă-acum\nși uită-te în față\nspre unde mergi, pe care drum\n- la moarte ori la viață\noprește-te acum, cît poți\nsă-ntorci de la pierzare\ncăci din a-vaietelor porți\nn-ai să mai fii-n stare.\n\nSă nu mai mergi un pas așa\nși nu mai sta o clipă\ncăci iată pe deasupra ta\ne-a morții rece-aripă\nnainte de-a fi prea tîrziu\nia calea spre viață\n- în seara asta mai ești viu\ndar nu știi dimineață!\n"
}