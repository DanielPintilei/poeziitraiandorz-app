{
"t" : "Poți porni-n spre ceruri",
"d" : "",
"s" : "Poți porni-nspre ceruri, - dar numai acum\ncîtă vreme pare că mai ești pe drum\nnu știi peste-o clipă, peste-un ceas, ori zi\ndac-adormi - vreodată te vei mai trezi.\n\nPoți primi pe Domnul, dar numai așa\ncum Cuvîntu-I cere ca să-L poți avea\nlegămînt cu lacrimi trebuie să pui\naltfel nu se află mîntuirea Lui.\n\nPoți să mergi pe calea Crucii după El\ndar numai cînd umbli în același fel\nviața-n curăție, cugetul smerit\n- fără-acestea nimeni n-a fost mîntuit.\n\nPoți vesti Cuvîntul dar numai cît ești\nomul rugăciunii - și pe frați iubești\nfără rugăciune și fără de frați\ncum să spui la alții, ce să le arați?\n\nPoți să le faci bine, dar fără Hristos\ntoți au să te vadă că ești mincinos\niar la Judecată va fi cel mai greu\ncînd așa-ți va spune Însuși Dumnezeu!\n"
}