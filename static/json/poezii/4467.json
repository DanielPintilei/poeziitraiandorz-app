{
"t" : "Cînd vei trece Rîul",
"d" : "",
"s" : "Cînd vei trece Rîul Morții, vezi din timp să-l treci\ncu Cîntarea Biruinței, fericit pe veci\nasta va fi cea din urmă luptă ce-ai de dat\ndacă-o treci cu biruință - ești pe veci salvat.\n\nDacă pîn-la Rîul Morții ai trăit frumos\ncu viața pusă-n slujba Domnului Hristos\ncu cît e mai mare jertfa ce-ai avut de-adus\no cunună mai frumoasă te așteaptă Sus.\n\nDacă ai luptat în Oastea Domnului cu drag\nTatăl, la intrarea-n Slavă, te primește-n prag\nși dac-ai slujit pe Fiul, El te va cinsti\ncu cununa Slavei Sale te va răsplăti.\n\nDacă-ai mîngîiat pe alții vei fi mîngîiat\ndacă-ai ajutat pe alții, vei fi ajutat\ndacă-ai fericit pe alții vei fi fericit\n- dar de mii de ori mai darnic și mai strălucit.\n\nLuptă, suflet drag, fă bine și fii curajos\nși-ai să vezi cu bucurie Fața lui Hristos\ncînd vei trece Rîul Morții, cu izbîndă Sus\no cunună strălucită îți va da Isus.\n"
}