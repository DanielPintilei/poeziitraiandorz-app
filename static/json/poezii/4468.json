{
"t" : "De ce mereu te temi?",
"d" : "",
"s" : "De ce mereu te temi, te temi\nși nu vrei pe Hristos să-L chemi?\n- decît de oameni să te temi\nmai bine pe Hristos să-L chemi.\n\nDe ce mereu te-ngrijorezi\nși-n Dumnezeu nu te încrezi?\ndecît tot griji să ai mereu\nmai bine crede-n Dumnezeu.\n\nDe ce să te tot plîngi fricos\nși nu vezi cum rabdă Hristos?\ndecît să plîngi mereu fricos\nmai bine rabdă cu Hristos.\n\nDe ce te tot ferești de toți\nși nu spui de Hristos cît poți?\ndecît te-ai tot feri de toți\nvestește-L pe Hristos cît poți.\n\nDe ce tot fugi - să n-ai de dus\nnici un necaz pentru Isus?\ndecît să fugi de ce-ai de dus\nmai bine rabzi pentru Isus.\n\nCă dacă tot te temi și-ascunzi\nla oameni ca să nu răspunzi\npentru păcatu-acesta greu\nai să răspunzi lui Dumnezeu!\n"
}