{
"t" : "Cel ce te-a înscris",
"d" : "",
"s" : "Cel ce te-a înscris la Oastea Domnului Isus\neste Duhul Mîntuirii, Duhul Sfînt de Sus\nEl e Cel ce de pe calea morții te-a chemat\nși cu Semnul Biruinței Lui te-a însemnat.\n\nEl e Duhul Mîngîierii ce ne-a fost trimes\ntuturor acelor care Domnul ne-a ales\nsă ne-ajute, să ne-nvețe, să ne dea mereu\nși lumină și putere pentru Dumnezeu.\n\nNu vă temeți deci, oricîte veți avea de dus\nDuhul Sfînt ne însoțește cum ne-a zis Isus\nîn ispite mijlocește să fim întăriți\nîn primejdii ne păzește să fim izbăviți.\n\nNu vă temeți nici de moarte căci El ne va da\no tărie neclintită s-o putem răbda\nchiar cînd pietrele vor curge să privim în Sus\ncu cununa cum ne-așteaptă strălucind - Isus.\n\nNu vă temeți deci de-oricîte lupte și nevoi\nDomnul este Cel Puternic și El e cu noi\nfiți încrezători oriunde în al Lui Cuvînt\nCel ce ne-a înscris în Oaste - este Duhul Sfînt!\n"
}