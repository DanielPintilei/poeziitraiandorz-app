{
"t" : "Nu mai este nimeni",
"d" : "",
"s" : "Nu mai este nimeni tare cum e Dumnezeul tău\ndacă tu-L iubești pe Domnul nu-i nimic să-ți facă rău\npot veni puhoi vrăjmașii să te-amenințe oricît\ndacă Domnul e cu tine stai și-așteaptă-i hotărît.\n\nÎntre-ai tăi vrăjmași și tine este Domnul Cel Ne-nvins\nei se vor izbi de zidul și de brațul Lui întins\nnici un pas nu vor mai face cînd El le-a-nsemnat un loc\nși tu vei fi scos din apă și vei fi salvat din foc.\n\nNu ți-e nimeni mai aproape nici mai tare ca Hristos\ndar El cere totdeauna să-I fii demn și curajos\nsă pășești crezînd pe valuri făr-a te uita la vînt\ns-auzi numai vocea-I sfîntă\nsă vezi numai Chipu-I Sfînt.\n\nCrede tare, crede sincer, crede cu un duh arzînd\ncrede fără margini, crede - stai neclătinat crezînd\nși orice minune-ai cere, vei primi așa cum cei’\ndar să ai credință-atîta cît de mare-i prețul ei.\n\nDacă ceri, dar n-ai credință cît minunea s-o trăiești\nîn zadar ți-e rugăciunea, căci nimic n-ai să primești\ndacă Domnul, fără margini e-n Puternicia Sa\ncere-I, dar și El îți cere o credință tot așa!\n"
}