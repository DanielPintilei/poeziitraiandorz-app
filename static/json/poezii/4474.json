{
"t" : "Este ceasul rugăciunii",
"d" : "",
"s" : "Este ceasul rugăciunii, vino-n Sfînta Casă blînd\ntoată grija cea lumească de la tine lepădînd\nși cu-ntreaga ta ființă cufundîndu-te în har\nglasul lui Isus ascultă-L prin tăcerea din altar.\n\n... Uită-te întîi la tine la păcatul cît ți-ai strîns\nși la Crucea Mîntuirii prăbușește-te în plîns\ncere-I Sîngelui spălarea și punîndu-I legămînt\nnaște-te din nou și vrednic să trăiești pînă-n mormînt.\n\nIartă-apoi pe totdeauna și al tuturor păcat\nca să-ți simți și tu păcatul, tot și pentru veci iertat\niar dacă-ți aduci aminte că ai ceva ne-mplinit\ndu-te fă - și-apoi du-ți darul pentru-a-ți fi cu drag primit.\n\nPostul tău și dărnicia fă-ți-le frumos și-ascuns\nfăr-a crede niciodată, mulțumit, că faci de-ajuns\nuită-ți binele din urmă și fă altul mai frumos\nlas-să-l țină minte numai răsplătirea lui Hristos.\n\n... Este ceasul rugăciunii, este vremea-n sfîntul Post\nvin-să ne schimbăm viața în alt fel de cum am fost\niată Săptămîna Mare - vino să ne-mpărtășim\nca din Ziua Învierii - cu Hristos în veci să fim!\n"
}