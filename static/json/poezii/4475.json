{
"t" : "Pe cine-o să ai cu tine?",
"d" : "",
"s" : "Pe cine-o să ai cu tine\ncînd vei fi bolnav din greu\ndacă n-ai vrut niciodată\nsă te-ntorci la Dumnezeu?\n\nCine-ți va uda odată\ngura arsă suferind\ndacă azi voios și tare\nrîzi de toți păcătuind?\n\nCine o să-ți șteargă fruntea\nde sudoarea morții grea\ndacă inima-nspre Domnul\nnici o-ntoarcere nu-ți vrea?\n\nCine-ți va-nsoți plecarea\ncătre-al veșniciei drum\ndacă viața ta pe nimeni\nn-are-aproape nici acum?\n\nCine-o să-ți ajute-n fața\nJudecății lui Hristos\ndacă n-ai căutat iertarea\nși-ai murit necredincios?\n\nCine, cine, cine, cine\nte va mai scăpa din greu\ncînd vei merge-n iadul veșnic\nblestemat de Dumnezeu?...\n"
}