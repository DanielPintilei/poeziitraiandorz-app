{
"t" : "Cîntarea lui Isaia - 21",
"d" : "- din Isaia 55, 1-12 -",
"s" : "Voi toți cei însetați veniți la ape\nchiar și acei ce n-aveți bani să dați\nveniți luați bucate, vin și lapte\nveniți, căci totul este-n dar, luați.\n\nÎn locul celor rele-o să răsară\ntot ce-i curat și sfînt și nălțător\nși-aceasta va fi-o slavă pentru Domnul\nun semn pe veci nepieritor.\n\nLuați aminte și veniți la Mine\ncîți Mi-ascultați Cuvîntul veți trăi\nun veșnic legămînt cu voi, voi face\nși îndurarea vă voi înmulți.\n\nCăutați pe Domnul pînă se mai poate\nchemați-l cîtă vreme-i lîngă voi\ncel rău să lase calea lui stricată\nși toți la Domnul să veniți, napoi.\n\nDe voi de toți avea-va Domnul milă\ncăci Bun e Dumnezeul nostru Blînd\npe cei pierduți cu dragoste-i așteaptă\nși-n veac nu obosește El iertînd.\n\nCăci gîndul Lui nu-s gîndurile noastre\nnici calea Sa cărarea noastră nu-i\ncît cerul de pămînt sînt de departe\na voastre căi de gîndurile Lui.\n\nAșa cum cade ploaia și zăpada\nși nu se-ntorc napoi fără-a rodi,\nașa Cuvîntul Meu nu Se va-ntoarce\nla Mine, pînă cînd Se va-mplini.\n\nVoi veți ieși, ai Mei, cu bucurie\nveți fi în pace, blînd călăuziți\nnaintea voastră va cînta cîmpia\nvoioși sălta-vor munții fericiți.\n\n"
}