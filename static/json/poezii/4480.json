{
"t" : "Tot mai singur",
"d" : "",
"s" : "Tot mai singur și mai aspru\nîți e drumul cu Hristos\ncu cît sui spre împlinirea\ndatoriei - mai frumos\ncăci cu cît ai conștiința\nmai curată-n tot ce-ai vrea\ncu atît mai sfîntă-i calea\ndar cu-atîta-i și mai grea.\n\nPînă ai o conștiință\nmai la fel cu cei mai mulți\ncu-atît cere mai puține\nși ți-e mai ușor s-asculți\ndar cu cît sui spre lumină\nunde sînt tot mai puțini\ncu atît mai multe-ți mustră\nraza ochilor divini...\n\nPînă cînd, ajuns pe vîrful\nGolgotei spre care sui\nvezi că-n astfel de-mplinire\nnu ești prieten nimănui\nși cu cît sui spre sfințirea\nconștiinței în Hristos\nmergi mai aspru și mai singur\nși mai greu\n- dar mai frumos.\n"
}