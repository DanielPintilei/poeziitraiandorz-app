{
"t" : "Cînd nu mai știm",
"d" : "",
"s" : "Cînd nu mai știm și nu vedem de nicăieri scăpare\nla cine altul s-alergăm să cerem apărare\nla cine să putem fugi de răul care vine\nla cine altul dacă nu - Isus Iubit, - la Tine?\n\nLa Tine, la Tine Isuse venim\ncă numai la Tine scăpare găsim\nalungă, alungă primejdia grea\nne scapă, ne scapă Isuse de ea.\n\nLa Tine cerem ajutor că numa-n Tine are\ncel slab și cel nevinovat nădejde și-apărare\ncînd cel nedrept și cel tiran ne fură și-amenință\nla cine altul s-alergăm cu lacrimi și credință?\n\nCînd cei ce ne-asupresc sînt tari și nu mai știu de Lege\ncînd mîini vrăjmașe se întind să bată și să lege\ncînd guri de lei răcnesc și rup de răutate pline\n- la cine altul s-alergăm Isus, - decît la Tine?\n\nTu-ai dat din veci din neam în neam la toți ai Tăi scăpare\ncînd i-apăsau cei nemiloși în vremuri de-ncercare\nei Te rugau iar Tu-i scăpai, - de-aceea, cu suspine\nla nimeni altul n-alergăm nici noi, decît la Tine!\n"
}