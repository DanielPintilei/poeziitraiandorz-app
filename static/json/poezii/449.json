{
"t" : "Cîntarea lui Isaia - 22",
"d" : "- din Isaia 57, 1-2 -",
"s" : "Se duce cel neprihănit\nși nimănui nu-i pasă\nse duc cei buni - și oare cîți\nvăd golul care-l lasă?\n\nFerice-acei ce-n Domnul mor\ncăci faptele-i urmează\nși la odihnă Domnul lor\nîn Casa Lui i-așează.\n\nO, oare cîți mai văd acum\ncă pentru zile grele\nluat e cel neprihănit\nspre-a nu ajunge-n ele?\n\nEl intră-n pace-n groapa lui\nși-n pașnică hodină\ncăci fericit e-n veci de veci\nacel ce-i fără vină.\n\nCel ce-a umblat pe drumul drept\nîn pace-o să se culce\niar somnul lui, de veci, va fi\nsenin și lin și dulce.\n\n"
}