{
"t" : "Cu mult mai mult",
"d" : "",
"s" : "Cu mult mai mult se cere\nsă cercetăm Cuvîntul\nca toți să ne cunoască\nîn inimă avîndu-L.\n\nCu mult mai multă muncă\nspre-a împlini ce-i bine\nca să ne umplem viața\ncu roadele divine.\n\nCu mult mai multă vreme\nși rîvnă-n rugăciune\nca să avem putere\nspre Ținta luptei bune.\n\nCu mult mai multă teamă\ncînd vine vreo ispită\nsă nu ne prăbușească\nspre calea cea oprită.\n\nCu mult mai multă grijă\nsă ținem totdeauna\nIubirea și-Adevărul\nși Calea noastră una.\n\nCu mult mai mult se cere\nsă fim într-o unire\ncu Domnul și cu frații\nmergînd spre mîntuire!\n"
}