{
"t" : "Cîntarea lui Isaia - 23",
"d" : "- din Isaia 58, 6-11 -",
"s" : "Dezleagă lanțurile urii și-ale robiei legături\ndă drumul celor care sufăr, ia jugul tristelor făpturi.\n\nVei înălța atunci pe alții,\nvei ridica pe cel înfrînt, - \nferice-n veci de cine-ascultă\nCuvîntul Domnului Cel Sfînt.\n\nÎmparte-ți pîinea cu flămînzii, primește-i pe nenorociți\niar dacă vezi un gol, îmbracă-l și-ajută-ți semenii lipsiți.\n\nAtunci lumina ta frumoasă ca zorile va răsări\niar vindecarea ranei tale deplin și grabnic va veni.\n\nNeprihănirea fi-ți-va-n față și slava sfîntă te-ar urma\natuncea Domnu-ți va răspunde îndată, cînd Îl vei chema.\n\nTe va-ndruma de-a pururi Domnul, și chiar și-n locul pustiit\nEl o să-ți sature-al tău suflet și-l va-ntări necontenit.\n\nVei fi mereu ca o grădină udată de-un pîrîu curat\nca un izvor a cărui ape sînt nesecate necurmat.\n\n"
}