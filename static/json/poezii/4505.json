{
"t" : "Tot mai întuneric",
"d" : "",
"s" : "Tot mai întuneric pare că se face\npe Cărarea Sfîntă pentru orice pace\noricine dorește pacea mîntuirii\nare tot mai mare lupta-mpotrivirii.\n\nDoamne, ia-ne-aminte multa-ngrijorare\nvezi ce greu ne-apasă sarcina prea mare\nia-ne-o ca să mergem mai ușor cu Tine\nfă-ne mai cu pace inimile pline.\n\nFie-Ți scumpă viața fiecărui frate\nnu ne-o da în voia urii-nfuriate\napără-Ți Lucrarea prin a Ta putere\nsingura nădejde e-n a Ta veghere.\n\nNu lăsa pe nimeni să se poticnească\nnu-Ți lăsa Oștirea să se risipească\nnu-Ți lăsa Cuvîntul fără mărturie\nvino și-ntristarea fă-ne-o bucurie.\n\nOrice întuneric va sfîrși-n lumină\norice noapte neagră într-o zi senină\norice suferință într-o mîngîiere\ndupă orice moarte vine-o înviere.\n"
}