{
"t" : "Întîi a fost o seară",
"d" : "",
"s" : "Întîi a fost o seară\nși-apoi o dimineață\nașa-i întotdeauna\nîn lume și-n viață\nîntîi e întuneric\napoi lumina vine\nîntîi e întristarea\napoi e bucurie.\n\nDar nu rămîne noaptea\nci ziua va rămîne\nchiar dacă-i azi furtună\nse-nseninează mîne\nchiar dacă-s astăzi lupte\ncu noaptea se vor duce\nși mîine iar un soare\nfrumos ne va străluce.\n\nNu ne lăsa Isuse\nprea copleșiți de-acuma\nfă să privim spre mîine\ncînd se va duce bruma\na fost mai greu alt-dată\ndar Tu ne-ai dus urgia\ngrăbește-Te și astăzi\nși-adune-ne bucuria!\n"
}