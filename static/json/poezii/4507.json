{
"t" : "Să lăsăm aici la Crucea",
"d" : "",
"s" : "Să lăsăm aici la Crucea\nunde stăm îngenuncheați\ntoată grija grea sub care\nsuferim încovoiați\nși să ne nălțăm privirea\nspre Isus Cel Răstignit\nEl și grija și păcatul\nni le-a dus desăvîrșit.\n\nEl și-ngrijorarea toată\nși păcatul orișicui\ndinapoi și dinainte\nle-a luat asupra Lui\ncum ne-a izbăvit din vină\nși de-ngrijorare-ar vrea\ndacă noi cu-ncredințare\nle-aruncăm asupra Sa.\n\n... Doamne, cînd noi nu știm asta\nori cînd vezi că nu putem\nia-ne Tu îngrijorarea\nce pe suflet grea avem\nsă simțim despovărarea\nși să-Ți mulțumim apoi\ncăci din toate totdeauna\nnumai Tu ne scapi pe noi.\n"
}