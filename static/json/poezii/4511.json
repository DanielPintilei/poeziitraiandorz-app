{
"t" : "Dacă-ajunge pîn-la tine",
"d" : "",
"s" : "Dacă-ajunge pîn-la tine\nvreo chemare-a lui Hristos\nn-o opri - ci mai departe\ndu-o și-altui păcătos.\n\nDacă-ajunge pîn-la tine\nvreun bine de-orice fel\nnu-l opri, du-l și la altul\nsă se bucure și el.\n\nDacă-ajunge pîn-la tine\nvreo cîntare și-un cuvînt\ndă-le și tu mai departe\nca pe-un rod din Duhul Sfînt.\n\nSă nu poți opri la tine\nnici un bine ce-ai primit\nfă-l să meargă mai departe\ncăci așa e rînduit.\n\nFericit cel ce trimite\nmai departe-un bine-ales\nmai punînd și de la sine\npartea lui la cel trimes.\n\nCînd se vor alege toate\nla Dreptatea cea de-Apoi\nse va spune-n orice bine\ncît a fost și de la noi!\n"
}