{
"t" : "Cine-ntoarce",
"d" : "",
"s" : "Cine-ntoarce pîn-la Domnul, numai el e-ntors deplin\ncăci iertare află numai cei ce pîn-acolo vin\nnumai cei ce vin sub Crucea lui Isus Cel Răstignit\ncu căință și cu lacrimi - află harul Lui Slăvit.\n\nNu te mai opri niciunde cînd dorești să fii iertat\nmergi pîn-la Hristos căci numai El te scapă de păcat\nnu te liniști - oricîte alții vor avea de spus\nci te liniștește numai cînd ajungi pîn-la Isus.\n\nSimte sufletul atuncea cînd e-n fața lui Hristos\ncă-năuntru este pașnic și-n afară luminos\ni se ia orice povară și-orice temere deplin\nși-n tot jurul lui se lasă pacea unui larg senin.\n\n... Nu te-opri pînă acolo tu ce-L cauți pe Isus\nnici tu cel ce-I spui Cuvîntul care L-ai primit de Sus\nnici tu cel ce-ți cauți pacea sufletului zbuciumat\nnu vă-opriți pînă la Domnul, cînd simțiți că L-ați aflat!\n"
}