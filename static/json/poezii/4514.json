{
"t" : "Dacă știi ce spune Domnul",
"d" : "",
"s" : "Dacă știi ce spune Domnul\nmilă cînd ne cere\natunci s-alinăm oriunde\norișice durere.\n\nSă vorbim cu bunătate\norișicui suspină\ncăci durerile ascunse\ncel mai greu s-alină.\n\nSă vărsăm cu duioșie\nlacrimi pe-orice rană\nca să simtă alinare\ninima orfană.\n\nSă-nțelegem cu iubire\nsufletul ce tace\ncînd cu teamă și rușine\nranele-și desface.\n\nSă îngenunchem cu lacrimi\nlîngă cel ce moare\nca măcar atunci să afle\nși el îndurare.\n\nCînd ne cere Domnul milă\nmare lucru cere\ncăci în lume-s numai rane,\nlacrimi și durere!\n"
}