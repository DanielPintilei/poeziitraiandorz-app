{
"t" : "Ce-aduci Domnului?",
"d" : "Ce-aduci Domnului în locul lacrimilor tale\ncînd ți-s zilele sărace, serbede și goale,",
"s" : "cînd slăbește rugăciunea și credința moare\nce-aduci tu în loc de lacrimi către Domnul oare?\nDacă tu nu ții cu Domnul, Îi ești împotrivă\nnumai rău Îi poate face viața guralivă\ncine nu strînge cu Domnul, ăla risipește\nși-apoi vine-o zi cînd totul greu i se plătește.\nOrice vină și-orice hulă pot mai fi iertate\ndar spre Duhul Sfînt făcute - neiertate-s toate\nși acum în veacu-acesta, - și în cel ce vine\ncăci la Cruce a-l aduce, - nu mai are cine.\nCum să poată spune-un bine omul plin de ură\ncăci din inimă vorbește fiecare gură\ncel bun numai lucruri bune din inimă scoate\ncel rău numai lucruri rele - altceva nu poate.\nCe-aduci tu în loc de lacrimi, pentru cîte rele\nai făcut, - dar pînă astăzi n-ai plîns pentru ele?\n- după Ziua Judecății vei putea tot plînge\nfocul conștiinței tale n-are ce-l mai stînge...\n"
}