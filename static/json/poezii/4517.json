{
"t" : "Trebuie să stai de veghe",
"d" : "",
"s" : "Trebuie să stai de veghe\nușii gurii tale\ncăci din cîte vorbe scoate\nsînt prea multe goale\niar în Ziua Judecății\nvei da socoteală\ncu cutremur și cu teamă\nde-orice vorbă goală.\n\nFiecare pom se vede\ndupă ce rod ține\nomul prin cuvînt și-arată\nce duh are-n sine\nși din vorba lui oricare\nfie rea sau blîndă\nva fi scos ori fără vină\nori cu grea osîndă.\n\nCa să n-ai cuvinte rele\nfă-ți inima bună\nși-atunci bună o să-i fie\nvorba ce-o să spună\niar inima bună poate\nnumai Domnul face\ncelui ce cu pocăință\nde la rău se-ntoarce!\n"
}