{
"t" : "Cîntarea lui Avacum (Habacuc)",
"d" : "- din cap. 3, 1-19 -",
"s" : "Partea 1\nCînd am auzit o Doamne ce-ai vestit, m-am îngrozit\nDoamne-a-Ți întări lucrarea este timpul potrivit.\nIată Domnul, iată Domnul va veni\nfericiți cei ce nainte-I vor ieși.\nFă-Ți Tu cunoscută-n cursul anilor mărirea Ta\nînsă în a Ta mînie, Doamne, mila n-o uita.\nPartea 2\nMăreția Lui tot cerul luminează\nși de slava Lui întreg pămîntu-i plin\nstrălucirea-I e ca soarele-n amiază\nși din Mîna Lui lumina scînteiază\ncăci în Dreapta Sa tăriile se țin.\nÎnaintea Lui și-n urmă-i pustiire,\ncu privirea Lui măsoară-al lumii lat,\nneamuri tremură de aspra Lui privire,\nsfarmă munți și-apleacă dealuri cu grăbire,\npe căi veșnice El umblă necurmat.\nEtiopia de groază este plină\nși cutremurat e-ntregul Madian\npeste ape-a Ta mînie o să țină\noare Doamne-a Ta mînie o să vină\nîmpotriva mării, uragan?\nAi încălecat pe caii Tăi ce zboară\nși-ai urcat în carul Tău ce sfarmă tot?\nArcul Tău e dezvelit și el omoară\nglasul Tău săgeți de blestem înfioară\nce puternic ești Tu Doamne Savaot!\nPartea 3\nPămîntul Tu-l despici să iasă rîuri,\nse pleacă munții la vederea Ta,\nse-aruncă apele și strigă-adîncul\nnălțîndu-și valuri-valuri apa sa.\nSe-oprește soarele și luna-n cale\nde strălucirea fulgerelor Tale.\nCutreieri lumea în a Ta urgie\nzdrobește-Ți popoare în mînia Ta.\n- O vino Doamne să-Ți ajuți poporul\nla Unsul Tău dă-I mîntuirea Sa.\nPartea 4\nStrăpungi cu fulgerele Tale pe răii ce se năpustesc\nca o furtună să m-alunge și a mă nimici doresc.\nCu caii Tăi Tu mergi pe mare, pe spuma mărilor plutind\ncînd auzit-am lucru-acesta eu m-am cutremurat gîndind.\nMă înfior și tremur, cum aș putea să nu vorbesc\ns-aștept tăcînd venirea vremii cînd cei asupritori sosesc?\nO Doamne, chiar cînd nici smochinul de nicăieri nu va-nflori,\nchiar dacă vița n-ar da rodul, măslinul dacă va lipsi.\nChiar dacă ale noastre cîmpuri nici hrana noastră nu-și vor da\nși oile-ar pieri în staul, chiar dacă grajdul fără boi de-ar sta.\nO, chiar și-atunci noi cu credință în Domnul să nădăjduim\nși-n Domnul mîntuirii noastre adîncă pace să găsim.\nCăci Domnul este-a mea tărie, picioare iuți îmi dă s-alerg\nEl prin puterea Lui mă face mereu pe înălțimi să merg.\nDin Cîntările  Noului Testament\n"
}