{
"t" : "Voi sînteți acel grăunte",
"d" : "",
"s" : "Voi sînteți acel grăunte\nde muștar din pildă - care\ne sămînța cea mai mică\nînsă crește cea mai mare\nfiecare părticică\ndin sămînța asta bună\na lucrat cu hărnicie\npentru creșterea-mpreună.\n\nVoi sînteți și aluatul\ndin frămîntătura mare\ncare trebuie să faceți\na dospirii grea lucrare\nvoi cei vii să vă dați morții\nca s-o faceți pe ea vie\nasta e și soarta voastră\ndar și sfînta datorie.\n\nNu cruțați nici munca voastră\nnici viața cînd se cere\npentru cauza mîntuirii\nși-a credinței înviere\nDomnul binecuvîntează\nși sămînța și aluatul\ncînd ai Lui uniți lucrează\nși-și dau viața pentru altul.\n"
}