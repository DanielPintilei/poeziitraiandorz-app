{
"t" : "Să nu aștepți",
"d" : "",
"s" : "Să nu aștepți răsplată\ndac-ai făcut un bine\ncînd n-aștepți de la nimeni\nnu plîngi că ea nu vine.\n\nFerice ești - ferice ești\ncînd numai pe Hristos dorești\nnimic de sus nimic de jos\nnu-i o comoară ca Hristos.\n\nSă n-aștepți prețuire\ndin casă ori cetate\nîn țara lui profetul\ne mai hulit ca-n toate.\n\nSă n-aștepți bucurie\nprea des pe-a crucii cale\nci află-ți bucuria\nîn lacrimile tale.\n\nSă n-aștepți să-nțeleagă\ndurerea ta nici unii\nci află-ți mîngîierea\nîn taina rugăciunii.\n\nSă n-aștepți de la oameni\nnimic bun niciodată\nci află-ți numa-n Domnul\nîntreaga ta răsplată.\n"
}