{
"t" : "Nu cîntați numai cu vocea",
"d" : "",
"s" : "Nu cîntați numai cu vocea\noricît v-ar fi de frumoasă\nci cu inima fierbinte\nși cu lacrima duioasă.\n\nNumai cînd cîntarea curge\ncu o lacrimă udată\no-nțelege și-o-ncălzește\ninima cutremurată.\n\nNumai cînd cîntarea-ncepe\ndupă plînsu-n rugăciune\npoate gheața s-o topească\npoate cerul să-mpreune.\n\nCînd cîntarea-i fără lacrimi\npoate fi cît de frumoasă\ninima tot rece-o ține\nochii tot uscați îi lasă.\n\nNu cîntați fără căldură\nnici fără de rugăciune\nnici fără viață sfîntă\noricît de frumos răsune.\n\nCi le-aveți întîi pe-acestea\napoi să cîntați cu ele\nși vă veți simți pe strune\ncum cad lacrimi printre stele.\n"
}