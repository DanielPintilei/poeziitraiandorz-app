{
"t" : "Dacă voiește cineva",
"d" : "",
"s" : "Dacă voiește cineva\npe Domnul să-L urmeze\ncel mai dintîi, viața sa\nde eu - s-o libereze\nnumai cînd scapi de vechiul eu\nprin nașterea cea nouă\nfaci primii pași cu Dumnezeu\npe căi cu sfîntă rouă.\n\nAtunci luîndu-ți crucea ta\nsui după El prin soare\nși-n strop de mir se vor schimba\ntoți stropii de sudoare\nși sui cu El prin orice spini\nși dragostea te strînge\nși se prefac în stropi divini\ntoți stropii tăi de sînge.\n\nȘi-ajungi odată tot suind\npe urmele slăvite\npe neașteptate întîlnind\nprivirile-I dorite\nși Mîna Lui îți va lua\npovara ta de cale\nși Gura Lui va săruta\nsudoarea frunții tale.\n"
}