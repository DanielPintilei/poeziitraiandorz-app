{
"t" : "Cîntarea Arhanghelului Gavril",
"d" : "- din Luca 1, 28 -",
"s" : "Plecăciune ție, plecăciune ție\nFecioară Marie\ncăreia ți-a dat Domnul Cel Preaînalt\nharu-I minunat.\n\nDomnul te arată, binecuvîntată\nFecioară curată\nnu te teme dar, tu ai mare har\nca un sfînt altar.\n\nPlecăciune ție, plecăciune ție\nFecioară Marie\ncăci prin har de Sus, Fiu îți va fi-adus\nsă-L numești Isus.\n\nSfînta Lui Domnie mare o să fie\nși pe veșnicie\nEl va fi chemat Fiu Celui Prea Nalt\nDomn și Împărat.\n\nPlecăciune ție, plecăciune ție\nFecioară Marie\nDuhul va veni, Tatăl te-a umbri\nFiul te-a slăvi.\n\nPlecăciune ție, plecăciune ție\nFecioară Marie\ncăci a Celui Sfînt orișice Cuvînt\neste-un legămînt.\n\n"
}