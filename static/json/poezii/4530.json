{
"t" : "Cine-i oare cel mai mare?",
"d" : "",
"s" : "Cine-i oare cel mai mare\npentru Dumnezeu oricînd?\n- cel ce poate fi asemeni\ncu-un copil curat și blînd.\n\nCine-i mai văzut naintea\nDomnului în orice loc?\n- cel ce dacă face-un bine\nnu se laudă deloc.\n\nCine-i cel mai pus în frunte\nde cinstirea lui Hristos?\n- cel ce știe totdeauna\nsta pe locul cel mai jos.\n\nCine-i cel mai fără vină\npentru Domnul Cel Curat?\n- cel care numai pe sine\nse socoate vinovat.\n\nCine-i cel care-o să fie\nmai primit în Cerul Sfînt?\n- cel ce pentru Cer se simte\nmai nevrednic pe pămînt.\n\nDomnul are totdeauna\nalt fel de-a vedea curat\nnu așa cum lumea vede\n- și-ai Lui fel e-adevărat!\n"
}