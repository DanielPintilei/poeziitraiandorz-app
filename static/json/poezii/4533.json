{
"t" : "De cîte ori poți tu ierta?",
"d" : "",
"s" : "De cîte ori poți tu ierta\npe cel care-ți greșește,\ne duhul tău neobosit\nsau grabnic obosește,\nîl poți ierta tu bucuros\nori ierți numai de silă,\ncum ești, închis - ori luminos\nmustrare ai - ori milă?\n\nPrecum ierți tu - așa vei fi\niertat și tu odată\nîți vei primi chiar cum ai dat\nla Dreapta Judecată\nnu ierți nimic, - nu-ți va ierta\nnimic nici Domnul ție\nierți tot, - așa vei fi iertat\nși tu pe veșnicie.\n\nIertați-vă de-oricîte ori\nvă veți greși oricare\noricui vă cere, - arătați\no grabnică iertare\ncă nu-i mai drag lui Dumnezeu\nîn slava care vine\ndecît cel ce-a avut mereu\nspre toți iertare-n sine.\n"
}