{
"t" : "Ce n-ai vrut",
"d" : "",
"s" : "Ce n-ai vrut ca să-nveți cîntînd\ncu dragostea-mpreună\nmă tem că ai să-nveți plîngînd\nstînd singur în furtună.\n\nCe n-ai căutat să afli-acum\npe ziua la amiază\nmă tem că ai să cauți pe-un drum\nde noapte și de groază.\n\nCe n-ai voit a asculta\ncînd dulce ți se spune\nmă tem c-odată vei căuta\ncu-adîncă-amărăciune.\n\nCe n-ai dorit voios s-alegi\nc-o inimă smerită\nmă tem că-n plîns ai să culegi\ncu inima zdrobită.\n\nCe n-ai primit acum grăbit\ncînd Dumnezeu ți-mbie\nmă tem că vei căuta-ngrozit\nîn vremea prea tîrzie.\n\n... O, prețuiește pînă ai\nun suflet ce te-nvață\ncăci cînd ajungi să nu-l mai ai\nvei sta-ntre sloi de gheață!\n"
}