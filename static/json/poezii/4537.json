{
"t" : "Dacă vrei și vrei",
"d" : "",
"s" : "Dacă vrei și vrei să iai\nCalea Mîntuirii\ndu-te vinde tot ce ai\nși săracilor să dai\nși-apoi poți curat să iai\nCalea Mîntuirii.\n\nNeascultările-s un zid\ngreu și gros și rece\nele raiul ți-l închid\nîți fac sufletul arid\nși-orice gînd frumos ucid\nca o gheață rece.\n\nDacă vrei să fii salvat\ndin orice osîndă\nlasă orișice păcat\nși-ntr-un salt spre Cer luat\nsui pe drumul cel curat\npînă la izbîndă.\n\nTrebuie un salt divin\naltfel nu se poate\n- dintr-o dată și deplin\nlasă tot ce e străin\nrupe toate ce te țin\ncu Hristos, se poate!\n"
}