{
"t" : "Oricine va vrea să fie",
"d" : "",
"s" : "Oricine va vrea să fie\ncel mai mare dintre voi\na zis Domnul, - să se lase\ncel mai jos și mai napoi\ncine vrea s-ajungă-ntîiul\nfie robul tuturor\nasta-i calea înălțării\nîn al Domnului popor.\n\nPentru că nici Domnul nostru\ncînd în lume a venit\nn-a vrut alții să-L slujească\nci El pe-alții i-a slujit\nn-a vrut să-și dea alții viața\npentru ca să scape El\nci Și-a dat-o El, ca alții\nsă se mîntuie astfel.\n\nCel care tot vrea să-și scape\nviața asta pe pămînt\nși-o va pierde pe aceea\nde la Dumnezeu Cel Sfînt\ndar cel care-și dă viața\ncea de-acum pentru Hristos\nîși va cîștiga viața\ncea din Veacul Glorios.\n"
}