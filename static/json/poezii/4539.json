{
"t" : "Înlătură Doamne",
"d" : "",
"s" : "Înlătură Doamne din sufletul meu\nispita-ndoielii oricînd mă încearcă\nși inima toată spre Tine mereu\ncu-ncredere tare mi-o fă să se-ntoarcă.\n\nÎnlătură Doamne din casa mea-n veac\nispita-ngrijirii de ziua de mîine\ncă Tu Cel ce-ai grijit de-un vierme sărac\npurta-vei și nouă de apă și pîine.\n\nÎnlătură Doamne din toți fiii Tăi\nispita lumească și duhul mîndriei\nîn calea-nfrînării și-a dragostei fă-i\nsă umble-mpreună în duhul frăției.\n\nÎnlătură Doamne, pe-ntregul pămînt\nispita orbiei, - și dă-i omenirii\no nouă lumină și-un nou crezămînt\npe calea dreptății și-n pacea iubirii.\n\nÎnlătură-l Doamne în veșnicul foc\npe tatăl ispitei, mîndriei și urii\ndreptatea și pacea așează-le-n loc\nși nalță Domnia Eternă-a Scripturii!\n"
}