{
"t" : "Cîntarea Mariei, Maica Domnului",
"d" : "- din Luca 1, 46-55 -",
"s" : "Partea 1\n\nSufletul meu mărea-acum pe Domnul\nși-adînc se veselește duhul meu\nîn Dumnezeu, Mîntuitorul Tare\ncăci a privit spre mine Dumnezeu...\nPrivit-a El spre starea roabei Sale,\ncăci iată pînă-n veșnicii\nale pămîntului popoare toate\nde-acuma mă vor ferici.\n\nCăci Cel Atotputernic pentru mine\nminuni făcu... e Numele Său Sfînt,\ndin neam în neam se-ntinde-a Sa-ndurare\nspre cîți se tem de El pe-acest pămînt.\nCu brațul Său Și-a arătat puterea\nși Domnul a împrăștiat\nacele gînduri pline de trufie\npe care cei răi le-au purtat.\n\nPartea 2\n\nCăci Domnul pe cei tari, din scaunele lor\nlovindu-i i-a-ntors în uitare\nși-n marea Sa milă, smeriților Săi\ncinstire le-a dat și nălțare.\n\nEl satură astăzi pe cei flămînziți\ncu tot ce mai bun este-n țară\nși-a scos pe bogații cei nelegiuiți\ncu mîinile goale afară.\n\nCăci Domnul cu milă-a venit ajutor\nla robul Său umil Israel\nadusu-Și-a Domnul aminte c-a spus\nde-ai Săi că Se va-ndura El.\n\nPrecum promisese l-ai noștri părinți\ncînd vremea-ndurării-o să vie\nstrămoșului nostru și-urmașilor săi\nlumina și slava-n vecie.\n\n"
}