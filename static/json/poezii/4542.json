{
"t" : "Voi lucrătorii viei",
"d" : "",
"s" : "Voi lucrătorii viei sfinte\ncît de cinstit s-ar fi căzut\nsă-I fi dat partea Lui la vreme\nStăpînului - cînd v-a cerut.\n\nEl vă lăsase muncii voastre\ntot ce-aveați dreptul pentru ea\ndar voi, de ce n-ați dat asemeni\nși partea Lui, cînd v-o cerea?\n\nEl v-a dat Soarele și Ploaia\nși Vîntul și Pămîntul Lui\niar toamna v-ați strîns voi tot rodul\nnedînd nimica nimănui.\n\nVoi ați lucrat și-n Ziua-I Sfîntă\ncînd trebuia să vă rugați\ndar nici cîștigul din aceasta\nn-ați vrut Stăpînului să-I dați.\n\nVoi ați primit și pe deasupra\nce nu era cu drept s-aveți\ndar v-ați ținut și partea asta\nca s-arătați ce răi sînteți.\n\n... Acum ce credeți c-o să facă\nStăpînu-n Ziua de Apoi\nce plată li se va cuvine\nla niște lucrători ca voi?\n"
}