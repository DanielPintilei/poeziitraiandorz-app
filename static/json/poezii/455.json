{
"t" : "Cîntarea preotului Zaharia",
"d" : "- din Luca 1, 67-79 -",
"s" : "Partea 1\nO, binecuvîntat să fie Domnul\nslăvit al lui Israel Dumnezeu\ncăci El a cercetat cu îndurare\nși Și-a răscumpărat poporul Său.\nNe-a ridicat o mîntuire tare\ndin casa lui David, al Său iubit\nașa cum prin prorocii din vechime\ncu mult mai înainte ne-a vestit.\nO mîntuire de vrăjmașii noștri\nși-o izbăvire, cum a hotărît,\ndin mîna tuturora celor care\nne-au prigonit și care ne-au urît.\nPartea 2\nCăci așa-Și arată Domnul îndurarea\nfață de părinții noștri din trecut\nși-Și aduce-aminte sfînta promisiune\ndupă legămîntul care l-a făcut.\nȘi de jurămîntul Lui care-l jurase\nla părintele-Avraam că o să fim\nizbăviți de cei vrăjmași și după-aceea\nne va face fără frică să-I slujim.\nȘi va face să putem trăi nainte\nîn sfințenie după Cuvîntul Sfînt,\nsă putem viețui-n neprihănire\ntoate zilele vieții pe pămînt...\nPartea 3\nTu Fiul Meu vei fi chemat\nproroc al Celui Preaînalt.\nSă mergi naintea Domnului\nși să gătești căile Lui.\nSă dai poporului Său sfînt\nal mîntuirii crezămînt.\nCe stă-n iertarea de păcat\npe care El la toți a dat.\nPentru-ndurarea cea de Sus\nîn urma harului nespus.\nC-a răsărit pe-acest pămînt\nStrălucitorul Soare Sfînt.\nSă lumineze-n veac de veac\npe cei ce-n umbra morții zac.\nSă ne-ndrepteze iubitor\npe calea păcii pașii lor.\n"
}