{
"t" : "La Nunta Lui",
"d" : "",
"s" : "La Nunta Lui cea strălucită\nde vrei să fii lîngă Hristos\nsă umbli-n Sfînta Lui Lucrare\ncu duh smerit, cu duh smerit și mers frumos.\n\nSă ții cu frații de-o credință\na-nvățăturii sfînt dreptar\nde ești părtaș la suferință\nvei fi la fel, vei fi la fel părtaș la har...\n\nAvînd credința neschimbată\nși dragostea de la-nceput\nvei fi cu inima curată\nîn tot ce-ai spus, în tot ce-ai spus și ce-ai făcut.\n\nCurată cînd ți-e conștiința\noricît ai suferi de greu\ntu nu-ți vei părăsi credința\nși n-ai să-L uiți și n-ai să-L uiți pe Dumnezeu.\n\nÎncă puțin - și Domnul vine\nși noi o să-L întîmpinăm\ntot ce-i azi lacrimi și suspine\ncurînd pe veci, curînd pe veci o să uităm.\n\nSus inima, - mai este-o treaptă\nun salt, o clipă - și sosim\npriviți ce Mire Drag ne-așteaptă\nși-n ce Frumos și-n ce Frumos Ierusalim.\n"
}