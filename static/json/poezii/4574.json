{
"t" : "Genesa 24, 10",
"d" : "",
"s" : "Omul care stă de vorbă\ncu această fată-acum\nvine foarte de departe\nde Avraam, trimis la drum\nca să caute de soție\nlui Isaac din neamul cel\nși din țara cea de unde\nde demult plecase el.\n\nOmul s-a rugat iar Domnul\nînaintea lui a scos\npe Rebeca, fată bună\nși cu suflet credincios\nomul a cerut-o, - fata\ns-a-nvoit, cum el i-a zis\nastfel Domnul înc-odată\nîmplinea ce a promis.\n\nDumnezeu răspunde rugăciunii cui\ncaută să-mplinească voia Domnului\ncine crede-n Domnul va sfîrși voios\na lui rugăciune va-mplini Hristos.\n"
}