{
"t" : "Genesa 27, 1",
"d" : "",
"s" : "Isaac e-acum pe moarte\niată-l binecuvîntînd\nîn loc de Esau - pe Iacov\npartea fratelui luînd\nastfel Iacov cu minciuna\na luat ce nu-i al său\nasta l-a făcut să-ndure\nlung necaz și mare rău.\n\nDar și mama lui, Rebeca,\nce ținea mai mult la el\ndecît la Esau, - făcuse\nsă se poarte-n acest fel\nastfel că și ea pe urmă\na avut de suferit\npîn-la moarte despărțirea\nispășindu-și ce-a greșit.\n\nNu-nșela pe nimeni cu nimic în veac\ncăci toți iau pedeapsa pentru ce rău fac\norișicare lacom, orice mincinos\nva primi osînda, - nu-l iartă Hristos.\n"
}