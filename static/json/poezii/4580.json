{
"t" : "Genesa 33, 1-9",
"d" : "",
"s" : "Dumnezeu a fost cu Iacov\ncînd spre casă întorceau\ncu femeile și pruncii\n- i-a ieșit în drum Esau\ndar acum uitase cearta\ncea demult cînd l-a-nșelat\nși Esau iertînd pe Iacov\niubitor l-a-mbrățișat.\n\nAstfel s-a sfîrșit cu bine\ndușmănia celor doi\nși-au trăit în pace lungă\nei și fiii lor apoi\nEsau și-a luat o parte\ndin pămîntul țării lor,\nIacov iarăși altă parte\ntot la oi, - și tot păstor...\n\nCînd te cerți cu frații, caută ne-ncetat\nsă ajungi la pace și să fii iertat\nfericit cel care-i pașnic și milos\ncel ce caută pacea este-al lui Hristos.\n"
}