{
"t" : "Genesa 37, 28",
"d" : "",
"s" : "Iosif a găsit pe frații\nsăi pe care i-a căutat\nînsă ei cu răutate\nl-au prins și l-au dezbrăcat\nvreau întîi ca să-l omoare\ndar pe urmă l-au vîndut\nunor negustori departe\ndintr-un loc necunoscut.\n\nFrații lui luîndu-i haina\nau mințit pe Israel\ncă-l va fi mîncat vreo fiară\nși ei nu mai știu de el\n... Iosif a fost dus departe\nîn Egipt și iar vîndut\nDumnezeu era cu Iosif\nși prin toate l-a trecut.\n\nCe păcat de moarte fac frații vînzînd\nfratele lor plînge, tatăl stă plîngînd\ncînd păcatul fi-va la lumină scos\nau și ei să plîngă - nu uită Hristos.\n"
}