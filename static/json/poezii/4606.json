{
"t" : "Exod 35, 4-29",
"d" : "",
"s" : "Moise însă vrea să-i facă\nun lăcaș mai strălucit\nși mai vrednic de-nchinare\nDumnezeului Slăvit\nși-astfel cere ca poporul\nsă-și aducă-al lui sfînt dar\nca să nalțe și mai mare\nun lăcaș cu-al lui altar.\n\nIată cum dă fiecare\ntot ce-i aur scump și greu\nfericit că poate face\nceva pentru Dumnezeu\ndarul lor de bunăvoie\nși cu-ntregul suflet dat\ne primit cu bucurie\nși e binecuvîntat.\n\nCînd vă cere Domnul ceva pentru El\ndați cu bucurie și-ntr-un dulce fel\ncăci pe jertfitorul darnic și pios\nîl binecuvîntă fericit Hristos.\n"
}