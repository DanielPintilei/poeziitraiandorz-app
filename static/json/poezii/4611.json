{
"t" : "Numeri 22, 21",
"d" : "",
"s" : "Omul care stă călare\nun profet ales era\nși-acum el mergea pe-o cale\ncare Domnul n-o voia\nîngerul i-a stat nainte\nmăgărița l-a văzut\nși-oricît o bătea să meargă\nmăgărița n-a putut.\n\nIar cînd îngerul pe urmă\ni s-a arătat și lui\nl-a făcut să se-ngrozească\nde Cuvîntul Domnului\nși-apoi Balaam profetul,\nunde trebuia s-a dus\nînsă numai ce-i zisese\nDomnul a făcut și-a spus.\n\nCînd pornim pe-o cale să gîndim mereu\neste sau nu este, cum vrea Dumnezeu\nși oriunde-ajungem, s-avem ne-ndoios\ngîndul și cuvîntul ce ni-l dă Hristos.\n"
}