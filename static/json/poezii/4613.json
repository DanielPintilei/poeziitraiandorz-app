{
"t" : "Numeri 35, 9",
"d" : "",
"s" : "Omu-acesta ce aleargă\nurmărit de celălalt\ne scăpat intrînd în casa\nde pe dealu-acesta nalt\ncăci era cîte-o cetate,\nunde toți cei urmăriți,\nde puteau ajunge-acolo\nerau bine-adăpostiți...\n\nDar numai cît sta acolo\nel era la adăpost\ndac-ar fi ieșit afară\nera iarăși cum a fost\nDumnezeu făcuse astfel\nca să aibă-un loc ferit\norice om ce vrea să scape\ndacă este urmărit.\n\nCe nenorocire este-o faptă rea\ncel ce-o face, este urmărit de ea\nnumai un loc sigur este ne-ndoios\nunde e scăpare, - locul e-n Hristos.\n"
}