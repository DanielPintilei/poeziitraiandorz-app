{
"t" : "Iosua 6, 1",
"d" : "",
"s" : "După ce-au trecut Iordanul\nși-au ajuns la Ierihon\nau înconjurat cetatea\nîn al trîmbițelor zvon\ncînd a fost a șaptea oară\nzidurile au căzut\nși au cucerit cetatea\ncu întregul ei ținut.\n\nIar cînd Dumnezeu le-a dat-o\nși-au ajuns stăpîni în ea\ncei doi și-au adus aminte\nde primejdia lor grea\nși femeia ce-i salvase\n- și-au făcut cum i-au jurat\npe tot neamul ei cu dînsa\ni-au găsit și i-au salvat.\n\nCînd ți-ajută Domnul și te vezi scăpat\nnu-l uita pe-acela ce ți-a ajutat\ncu recunoștință caută-al lui folos\ncăci așa ne-nvață harul lui Hristos.\n"
}