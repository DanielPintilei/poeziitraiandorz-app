{
"t" : "Rugăciunea patriarhului Iacov",
"d" : "- din Genesa 32, 9-12 -",
"s" : "O Dumnezeul Cel Puternic al tatălui meu Avraam\nși-al tatălui Isaac, o Doamne ce-ai zis cînd depărtat eram:\nîntoarce-te-n țara ta, acolo în locu-n care te-ai născut\ncăci voi griji să-ți meargă bine în tot ce-avea-vei de făcut.\nEu sînt prea mic pentru-ale Tale nespus de multe bunătăți\nși-adînca Ta credincioșie ce mie, robul Tău, mi-arăți\ncăci am trecut Iordanul singur, doar cu toiagul meu de drum\nși iată, cît de mare număr cu mine se întoarce-acum.\nO, scapă-mă Te rog cu bine din mîna fratelui vrăjmaș\nspre-a nu mă nimici pe mine, pe mame și pe copilași\nc-ai zis: voi îngriji de tine să-ți meargă bine și-am să-ți fac\nsămînța ta nenumărată precum nisipul mării-n veac.\n"
}