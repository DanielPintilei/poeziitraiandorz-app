{
"t" : "Rugăciunea lui Moise - 1",
"d" : "- din Exod 32, 11-12 -",
"s" : "Pentru ce s-aprinzi mînia-Ți\nDoamne, spre poporul Tău,\ncăci cu Mîna și puterea\nTa l-ai izbăvit din rău?\nPentru ce cei răi să spună:\nspre pierzarea lor i-a scos\nca să-i șteargă de pe lume\nși să-i piardă-n loc stîncos?\nDoamne-ntoarce din mînie,\nuită răul ce-l voiai\nsă ni-l faci după dreptate...\n- Și-ndurare iarăși ai.\nDe-Avraam adu-Ți aminte\nde Isaac și Israel\ncărora ai jurat Tu Însuți\ncă nu-i vei uita defel.\nÎnmulțește-ne sămînța\nprecum stelele cerești\npe vecie, stăpînirea\nțării să ne-o dăruiești.\n"
}