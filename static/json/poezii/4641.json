{
"t" : "1 Regi 6, 11",
"d" : "",
"s" : "Iată minunatul templu\ncel de Solomon zidit\npentru slujba și cinstirea\nDumnezeului Slăvit\nel era minunea lumii\nn-a mai fost nicicînd ca el\nDomnul să Se nalțe-acolo\nîntr-un sfînt și unic fel.\n\nCîtă dragoste și muncă\npentru-acest lăcaș sublim\nca să fie o podoabă\nveșnică-n Ierusalim\nși de-ar fi rămas acolo\ndragostea de la-nceput\nMîna Domnului prin veacuri\nneatins l-ar fi trecut.\n\nDragostea curată pentru Domnul Sfînt\nface minunate lucruri pe pămînt\ndar cînd ea își pierde chipul luminos\nÎși retrage Mîna de la ea - Hristos.\n"
}