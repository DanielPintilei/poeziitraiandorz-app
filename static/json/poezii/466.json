{
"t" : "Rugăciunea împăratului Ezechia",
"d" : "- din 2 Împ. 19, 15-19 -",
"s" : "O Doamne, Dumnezeul lui\nIsrael, Doamne Sfinte\nce șezi pe heruvimi slăviți\nmai sus de orice minte.\nCă Singur Tu ești Dumnezeu\npe țări și pe popoare\nTu Cerurile le-ai făcut\nși Tu pămîntul mare.\nApleacă-Ți Doamne-urechea Ta\ncea sfîntă și ascultă,\ndeschide-Ți Ochii Tăi și vezi\ndurerea noastră multă.\nȘi Dumnezeul nostru Bun\nacum ne izbăvește\ndin mîna celuia vrăjmaș\nce viața ne-o pîndește.\nSă știe-a lumii împărați\npămîntul tot să știe\ncă numai Tu ești Dumnezeu\nși Domn pe veșnicie.\n"
}