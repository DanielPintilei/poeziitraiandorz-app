{
"t" : "Ieremia 36, 19-24",
"d" : "",
"s" : "Iată-l pe-mpăratul trufaș\nCartea-n flăcări aruncînd\nși-mpotriva cui a scris-o\nplan de moarte are-n gînd\nel va porunci ca omul\ncare-a spus și care-a scris\norișiunde-ar fi - să fie\nprins și chinuit și-nchis.\n\nCăci în loc să se întoarcă\ncu căință din păcat\nse ridică îndărătnic\ncontra cui i l-a mustrat\narătîndu-se prin asta\nși mai împotrivitor\ngreu va ispăși-mpreună\ncu întregul lui popor...\n\nÎnțelept e omul ce se-ntoarce-atunci\ncînd i se arată Sfintele Porunci\ndar nebun e-acel ce strigă furios\ncînd i se arată Calea lui Hristos.\n"
}