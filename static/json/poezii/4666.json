{
"t" : "Iona 3, 1-10",
"d" : "",
"s" : "Acum Iona le vestește\nSfîntul Domnului Cuvînt\niar ninivitenii, iată\ncad cu fața la pămînt\npocăindu-se cu toții\nși-ntorcîndu-se cu post\nși cu rugăciuni la Domnul\ndin păcatu-n care-au fost.\n\nCîtă bucurie are\nDumnezeu cînd un popor\nÎl ascultă și se-ntoarce\npărăsind păcatul lor\ndar și cîtă bucurie\ntrebuie să aibă-acel\ncare-a ascultat pe Domnul\n- că S-a folosit de el.\n\nCînd pentru-o chemare Domnul te-a ales\ndu-te, orișiunde te va fi trimes\nși-mplinește-ți slujba bine și frumos\ncăci răsplată mare ai de la Hristos.\n"
}