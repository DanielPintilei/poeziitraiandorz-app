{
"t" : "Rugăciunea împăratului David - 1",
"d" : "- din 1 Cronici 17, 16-27 -",
"s" : "Partea 1\nO Doamne Dumnezeul nostru\nce-i casa mea și eu ce sînt\nde m-ai făcut s-ajung aicea\nunde-am ajuns pe-acest pămînt?\nȘi-atît încă-i puțin la Tine\ncînd Tu vorbești de viitor\ncînd Tu mă-nveți din toate-acestea\natît de binevoitor!\nCe-ar mai putea să-Ți spună David,\no Doamne, ce-aș putea să spun:\nTu-l știi pe robul Tău o Doamne\nștii Dumnezeul meu Cel Bun\ncăci după Inima Ta bună\ndupă Cuvîntul Tău curat,\nfăcut-ai toate-acestea Doamne\nși mie mi le-ai arătat.\nCe Mare ești, ce Mare Doamne\nTu Dumnezeul meu Slăvit\nnu-i nimenea asemeni Ție\nnu-i nimeni cît am auzit\no Doamne Dumnezeul nostru\nce mare e puterea Ta\nnu-i nimenea asemeni Ție\nnu-i nimenea asemenea...\nPartea 2\nEste-oare-un singur neam în lumea-ntreagă\nca să fie-așa cum e poporul Tău\nca acela pentru care-a venit Domnul\nsă-l răscumpere, să-l facă doar al Său.\nCa să-Și facă un neam veșnic și să facă\npentru el și pentru țara sa minuni,\nizgonind din fața lui pe toți vrăjmașii\ndin Egipt și dintre neamuri să-i aduni?\nTu ai întărit poporul Tău Israel\nca să fie-al Tău popor pe veșnicii\nși Tu Doamne Te-ai făcut al său Puternic\nDumnezeul lui pe veci de veci să fii.\nAcum Doamne Dumnezeul nostru Mare\nsă rămînă-n veci Cuvîntul Tău rostit\npentru robul Tău și-asupra casei sale\nși lucrează după-al Tău Cuvînt iubit.\nPartea 3\nSlăvit să fie Numele Tău Doamne\npe veșnicie să se spună-așa,\nDomnul Oștirii, Domnul lui Israel,\nși casa mea să stea naintea Ta.\nCăci Însuți Tu o Doamne al Oștirii,\nal lui Israel Dumnezeu,\nTe-ai arătat la robul Tău zicîndu-i:\nîți voi zidi o casă Eu.\nDe-aceea Doamne, robu-Ți îndrăznit-a\nsă-ți facă-această rugăciune el,\ncăci Doamne Dumnezeule Tu Singur\nești Dumnezeu Slăvit în Israel.\nCuvîntul Tău e Doamne, Adevărul,\nTu haru-acesta l-ai vestit\nla robul Tău care se roagă Ție\nspre mine Te-ai milostivit.\nDe-aceea Doamne binecuvîntează\na robului Tău casă, ca să stea\nși să rămînă binecuvîntată\npe veșnicie înaintea Ta.\nCăci tot ce binecuvîntezi Tu Doamne\npe veci e binecuvîntat\nși-acela care e înălțat de Tine\npe totdeauna e nălțat.\n"
}