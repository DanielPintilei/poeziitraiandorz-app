{
"t" : "Luca 2, 16-18",
"d" : "",
"s" : "Iată-i pe păstorii care\nau crezut ce li s-a spus\nși căutînd aflară-n staul\nMaica Sfîntă cu Isus\nînfășat stătea Copilul\nliniștit cu Maica Lui\nalt copil atît de dulce\nși de trist pe lume nu-i...\n\nBlînzi, păstorii se-nchinară\npînă la pămînt spre El\nunul Îi aduce-o haină\naltul Îi aduce-un miel\nși toți spun la Maica Sfîntă\ntot ce îngerii le-au spus\nea păstra acestea-n suflet\nprivind dulce la Isus.\n\nFericiți cei care Vestea o primesc\nei întotdeauna pe Isus găsesc\nși nu-i grai s-arate cît de bucuros\neste-acel ce află pe Isus Hristos.\n"
}