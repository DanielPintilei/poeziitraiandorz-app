{
"t" : "Matei 2, 1-9",
"d" : "",
"s" : "Cine-s oare-acești trei oameni\ncare merg cu pas grăbit?\n- sînt trei magi, vin de departe\ndup-o Stea din Răsărit\nSteaua îi călăuzește\nși pe ei spre Betleem\ntot la ieslea minunată\ncu Copilul Cel Suprem.\n\nCu ce dragoste de Domnul\nau pornit cei trei la drum\nși cu cîtă bucurie\nsimt ei c-au ajuns acum\nSteaua le străluce tainic\nși se-oprește dulce Sus\nsemn că au ajuns acolo\nunde S-a Născut Isus...\n\nOricît de departe pentru Domnul vii\ntot ajungi acolo unde-L simți și-L știi\nnu-ți opri căutatul cît de-anevoios\npînă-ajungi odată unde e Hristos.\n"
}