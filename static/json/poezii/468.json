{
"t" : "Rugăciunea împăratului David - 2",
"d" : "- din 1 Cronici 29, 10-18 -",
"s" : "Partea 1\n\nBinecuvîntat fii Doamne\nTu din veac și pînă-n veac\nDumnezeul lui Israel\nlui Avraam și lui Isaac.\n\nA Ta-i Doamne-mpărăția\nși puterea e a Ta\nslava și mărirea veșnic\nSingur Tu le vei avea.\n\nCăci tot ce-i în ceruri Doamne\nși tot ce e pe pămînt\nde-a Ta Mînă sînt făcute\nale Tale toate sînt.\n\nA Ta Doamne e Domnia,\nTu Te nalți ca un Stăpîn\nmai presus de toate-acestea\ncare trec și nu rămîn.\n\nDe la Tine vine Doamne\nbogăția, slava, tot...\ncăci Tu Singur ești Stăpînul\nDumnezeul Savaot...\n\nȘi tăria și puterea\nsînt pe veci în Mîna Ta\nMîna Ta le poate pururi\ntoate, crește și păstra.\n\nPartea 2\n\nAcum Doamne Dumnezeule Slăvit\nnoi mărim cu toții Numele-Ți iubit\ncăci ce sînt eu Doamne sau poporul meu\nsă-Ți dăm Ție daruri, Doamne Dumnezeu?\n\nTot ce-avem noi Doamne, Tu ne dai de Sus,\nde la Tine-s toate cîte Ți-am adus,\ncăci străini sîntem noi Ție pe pămînt\nca părinții noștri care nu mai sînt.\nAle noastre zile umbră sînt și fum\nși curînd ne ducem pe ne-ntorsul drum\nTu ne-ai dat o Doamne tot ce-avem să-Ți dăm\nale noastre toate Ție le-nchinăm.\n\nPartea 3\n\nDoamne, Tu lăuntrul\nștiu că-l cercetezi\nale noastre fapte\nștiu că Tu le vezi,\ninima curată\nștiu că o iubești\ntot ce ea-Ți aduce\npururea primești.\n\nDe aceea Doamne\niată, eu Ți-am dat\ndar de bună-voie\nși cu gînd curat\nși în bucurie\nvăd poporul Tău\ncum de bună-voie-Ți\nduce darul său.\n\nDoamne Dumnezeul\nnostru-ndurător\nține-n inimile\n-ntregului popor\ngîndurile-acestea,\nbunele porniri\nși-i păstrează-n Tine\n- a inimii simțiri.\n\n"
}