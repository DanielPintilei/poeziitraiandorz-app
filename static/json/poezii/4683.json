{
"t" : "Luca 5, 17-26",
"d" : "",
"s" : "Acum Domnul e-ntr-o casă\nstrîmtă din Capernaum\nun biet slăbănog se vede\nstînd naintea Lui acum\nprin acoperiș fusese\ncoborît aici pe-un pat\nDomnul i-a iertat păcatul\niar apoi l-a vindecat.\n\nCe puternic este Domnul\nce milos și-ndurător\nspre toți cei care-I așteaptă\nmila-n suferința lor\ndar El vindecă nu trupul\nmai întîi de boala sa\nci-ntîiul sufletul îl iartă\n- boala lui e cea mai grea...\n\nCere-ntîi iertarea de păcatul tău\ncăci păcatul este cel mai mare rău\nși apoi - și trupul iarăși sănătos\npoate să ți-l facă harul lui Hristos.\n"
}