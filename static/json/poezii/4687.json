{
"t" : "Matei 7, 24-29",
"d" : "",
"s" : "Domnul spune de doi oameni\ncare casa și-au zidit\ncel dintîi a fost în toate\nînțelept și chibzuit\ncasa și-a zidit pe stîncă\nși-a venit furtuna grea\nși-a lovit puternic casa\n- dar ea neclintită sta.\n\nDar cel ne-nțelept și-a pus-o\npe nisip - și cînd au dat\nvalurile și furtuna\nîn curînd s-a ruinat\ntot așa-i și cel ce-aude\ndar nu face voia Mea\nîn șuvoaiele-ncercării\nși osîndei va cădea...\n\nChibzuiește bine calea ce-o apuci\nnu cumva-n pierzarea morții să te duci\ncine-și chibzuiește calea serios\nîși zidește viața numai pe Hristos.\n"
}