{
"t" : "Marcu 12, 41-44",
"d" : "",
"s" : "Acum Domnul stînd în templu\nvede cum toți cei bogați\naruncau în vistierie\nmult, - să fie lăudați\ndar o văduvă săracă\nîn ascuns de cei avuți\ndoi bănuți avînd cu totul\na pus și cei doi bănuți.\n\nAdevăr vă zic Eu vouă\n- le-a zis Domnul lor apoi -\niată văduva aceasta\na dat mult mai mult ca voi\nnu ce-ați dat se socotește\nci cît v-a rămas nedat\nvoi v-ați mai lăsat o mie\nea nimic nu și-a lăsat...\n\nDați cu bucurie Domnului, cît dați -\ndar Isus vă știe cît vă mai lăsați\nși cum vi-e deschisă mîna de milos\nvi se va deschide Mîna lui Hristos.\n"
}