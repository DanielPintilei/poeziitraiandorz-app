{
"t" : "Ioan 14, 1-14",
"d" : "",
"s" : "Acum Domnul după Cină\nstă-nvățînd pe ucenici\ncei ce vreau mai mari să fie\nsă se facă cei mai mici\ncei ce-și scapă viața asta\no să-și piardă cea de-apoi\nEu am să Mă duc la Tatăl\ndar am să rămîn cu voi...\n\nMă duc Eu, - dar voi trimete\nde la Tatăl Duhul Sfînt\nEl în voi va fi Putere\nși-Ajutor și Crezămînt\nEl vă va aduce-aminte\ntot Cuvîntul ce v-am spus\nEl vă va-nsoți-n vestire\npînă veți ajunge Sus...\n\nCe îndemnuri sfinte Domnul ne-a lăsat\nfericiți cei care le-mplinesc curat\ncelui ce trăiește voia Lui pios\ni se dăruiește Duhul lui Hristos.\n"
}