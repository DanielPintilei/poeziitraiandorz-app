{
"t" : "Luca 22, 47",
"d" : "",
"s" : "Acum Domnul stă și-așteaptă\nlîngă cei trei ucenici\nIuda vînzătorul vine\ncu de-ai lui să-L lege-aici\nvînzătorul le spusese\ncel pe care-am să-l sărut\ne Isus, - iar voi legați-L\nși-apoi știți ce-i de făcut...\n\nDomnul le-a ieșit nainte\nîntrebîndu-i: - ce căutați?\nEi cînd L-au văzut de-odată\nau căzut înspăimîntați\nIuda sare să-L sărute\nceilalți sar asupra Lui\n- în acest fel începură\nPatimile Domnului.\n\nCînd ți-aștepți vrăjmașii, ieși naintea lor\nnu te teme - Tatăl îți va fi-ajutor\ncît ar fi prezentul greu și neguros\nviitorul este tot al lui Hristos.\n"
}