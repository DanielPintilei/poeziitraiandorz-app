{
"t" : "Rugăciunea preotului Ezra",
"d" : "- din Ezra 9, 6-15 -",
"s" : "Doamne... mi-e rușine fața\ncătre Tine-a ridica\npentru-a noastră fărdelege\nce e multă și e grea,\nni s-a înmulțit păcatul\nși pe față și-n ascuns\ngreu apasă-asupra noastră\npîn-la ceruri a ajuns.\n\nDin strămoși și pînă astăzi\nam fost foarte vinovați,\npentru-a noastre rele fost-am\nla vrăjmașii noștri dați.\nDomnul Dumnezeul nostru\nde noi totuși S-a-ndurat\nși pe cîțiva din ai noștri\ncu viață i-a scăpat.\n\nEl, în locul Lui sfînt, nouă\nadăpost ne-a pregătit\nsă ne lumineze ochii\ns-avem loc de odihnit\ncă sîntem în grea robie\ndar El tot nu ne-a uitat,\nchiar prin cei vrăjmași ai noștri\nne-a-ntărit și ajutat.\n\nAcum ce să zicem Doamne,\ndupă tot ce ne-ai făcut!\n- Din poruncile-Ți slăvite\nnoi nici una n-am ținut...\nTotuși, după ce Tu Doamne\npentru toate ne-ai iertat\nși i-ai izbăvit pe-ai noștri\nîntr-atît de minunat,\n\ncum să-ncepem iar păcatul\nsă-Ți călcăm Cuvîntul Tău?\n- Nu ne-ai pedepsi Tu iarăși\ncum am merita de rău?\nDoamne, noi sîntem acuma\nrobii care-au mai scăpat,\n- rușinați plecăm spre Tine\ncapul nostru vinovat...\n\n"
}