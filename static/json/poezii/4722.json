{
"t" : "Ioan 19, 40-42",
"d" : "",
"s" : "Acum Domnul mort e-n groapă\npus de cei iubiți astfel\nMaica Lui și ucenicul\ncel iubit - privesc la El\napoi ies, căci vin soldații\nși vor pune-o piatră grea\nca să nu mai poată nimeni\na-L mai scoate de sub ea...\n\nToți ai Lui zdrobiți de chinul\ncare Domnul l-a-ndurat\nau plecat - și de-Nvierea\ncea de-a treia zi-au uitat\n- Cînd Cel Bun e pus la chinuri\niar cei răi fac tot ce vreau\ncei nevinovați, alt sprijin\nn-au decît pe Dumnezeu...\n\nGrea e starea-n care sufletul ți-e frînt\nși cînd plînge-n tine cel mai greu mormînt\ntotuși chiar cînd suferi cel mai dureros\nnu uita că-l poate învia Hristos.\n"
}