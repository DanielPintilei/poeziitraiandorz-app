{
"t" : "Ioan 20, 1-5",
"d" : "",
"s" : "Petru și cu Ioan aleargă\nîmpreună la mormînt\nca văzînd, să se pătrundă\nde-a-Nvierii crezămînt\nnici ei n-au putut să creadă\nce femeile-au strigat\ncă mormîntu-i gol acolo\ncă Hristos a-Nviat...\n\nAu ajuns... e gol mormîntul\nnumai urmele mai sînt\nDumnezeule, ce mare\neste ceasu-acesta sfînt\nadevărul dintr-o dată\nle străluce minunat\nda, - Și-a împlinit Cuvîntul\nda, - Hristos a Înviat...\n\nCe lumină sfîntă vine-n clipa cînd\nți se limpezește Adevărul Sfînt\nnu-i moment mai unic și mai glorios\ndecît cînd poți crede c-a-Nviat Hristos.\n"
}