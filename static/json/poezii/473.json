{
"t" : "Rugăciunea profetului Neemia - 1",
"d" : "",
"s" : "Partea 1\n\nDoamne Dumnezeul Cerurilor Sfinte\nDumnezeul Mare și Înfricoșat,\nTu ce ții în veci a Tale legăminte\nși ești plin de milă ca un bun părinte\ncu cîți Te iubesc și cîți Te-au ascultat.\n\nSă asculte Doamne-urechea Ta spre mine\nși s-auzi o Doamne rugăciunea mea,\ncăci mă rog și zi și noapte, cu suspine,\npentru robii Tăi mărturisind spre Tine\ntot păcatul ce-am făcut în contra Ta.\n\nCăci și eu și casa tatălui meu, toată,\nȚi-am păcătuit și mult Te-am supărat\nn-am păzit porunca Ta cea-nfricoșată\nlegea Ta și-orînduirea Ta curată,\ncare robului Tău Moise Tu le-ai dat.\n\nPartea 2\n\nAdu-Ți aminte Doamne de Cuvîntul Tău\nce prin al Tău rob Moise ni l-ai dat:\n“Cînd veți păcătui, printre-alte neamuri\nvoi face neamul vostru-mprăștiat...\n\nDar dacă veți întoarce iar la Mine\nși dacă veți păzi porunca Mea,\natuncea chiar de-ați fi-oricît de departe\nEu și de-acolo iar v-aș aduna.\n\nȘi v-aș duce iar în locul care\npentru-al Meu Nume l-am ales lăcaș\nv-aș aduna din orice depărtare,\nv-aș izbăvi de orișice vrăjmaș...”\n\nEi robii Tăi... ah, robii Tăi sînt Doamne\npoporul Tău ce l-ai răscumpărat\nprin Mîna Ta, prin marea Ta putere,\ndin mîinile vrăjmașe i-ai scăpat.\n\nO Doamne-ascultă-mi astăzi rugăciunea\na mea și-a celor care Te cinstim\ncăci noi ne temem Doamne de-al Tău Nume,\nne dă izbînda-n ceea ce dorim...\n"
}