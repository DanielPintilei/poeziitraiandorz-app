{
"t" : "Fap. Ap. 7, 54-60",
"d" : "",
"s" : "Sfîntul Ștefan este-acela\ncare cade doborît\npentru Domnul, el cu pietre\nde mulțime-i omorît...\nEl se roagă și privește\nspre Isus Cel Veșnic Viu\ncel ce stă privind e Saul\n- va fi Pavel mai tîrziu...\n\nSfîntul Ștefan e martirul\ncel dintîi ce-a fost adus\njertfă din nespusul număr\nal oștirii lui Isus\nel murea privind pe Domnul\nCel în veci Biruitor\n- cel ce moare-așa rămîne\nun erou nemuritor.\n\nAi credință tare, - apără mereu\nNumele Cel Mare al lui Dumnezeu\nspune adevărul nalt și curajos\nînc-un salt și veșnic ești lîngă Hristos.\n"
}