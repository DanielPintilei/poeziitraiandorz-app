{
"t" : "Fap. Ap. 9, 1-2",
"d" : "",
"s" : "Iată, Saul este-acela\ncare merge furios\nca să prindă și să lege\npe urmașii lui Hristos\nel se duce, - întărire\nde la cei mai mari avînd\nca să-i ia pe cei ce-i află\nCalea lui Isus urmînd.\n\n... Cîtă rîvnă-au unii oameni\nca să facă rău mereu\ncelor ce-L slujesc pe Domnul\nși-L iubesc pe Dumnezeu\ndacă nu le-ar pune Domnul\ncîte-o piedică-a-i opri\nei ar face numai rele\npînă iadu-i va-nghiți...\n\nVai de cine umblă urmărind pe-acei\ncare au credința lui Isus în ei\nprăbuși-i-va Domnul greu și rușinos\nnu mult ține lupta contra lui Hristos.\n"
}