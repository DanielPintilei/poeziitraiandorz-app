{
"t" : "Cîntarea Mariei - 2",
"d" : "- Luca 1, 52-55 -",
"s" : "Da, Domnul pe cei mari din scaunele lor\nlovindu-i i-a-ntors în uitare\nși-n marea Sa milă, smeriților Săi\ncinstire le-a dat și nălțare.\n\nSă fie slăvit\nEl, Cel care-nalță pe cel umilit,\nEl, Cel ce smerește pe cel înălțat\nsă fie lăudat\nși binecuvîntat!\n\nEl satură pururi pe cei flămînziți\ncu tot ce mai bun este-n țară\nși scoate pe-avuții cei nelegiuiți\ncu mîinile goale afară.\n\nDa, Domnul cu milă a dat ajutor\nla robul Său umil, Israel,\nadusu-Și-a Domnul aminte c-a spus\nde-ai Săi că Se va îndura El.\n\nPrecum a promis la ai noștri părinți\ncînd vremea-ndurării-o să vie,\nstrămoșului nostru Avraam, pînă-n veac\nși toată a lui seminție.\n\n"
}