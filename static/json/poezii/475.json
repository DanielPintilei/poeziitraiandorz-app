{
"t" : "Rugăciunea profetului Isaia - 1",
"d" : "- din Isaia 63, 15-17 -",
"s" : "Din Cerul Tău privește Doamne și vezi din Locuința Ta\no, unde-i rîvna și puterea cu care ne iubeai cîndva?\nFiorul Inimii iubite și-a Tale sfinte bunătăți\nce Tu ni le-arătai odată, azi nu mai vrei să ni le-arăți?\n... Și totuși Tu ești Tatăl nostru, pe nimeni altul nu avem\nnici Avraam nici Israel nu ne cunosc ai cui sîntem.\nDar Tu ești Dumnezeul nostru, Tu Doamne Tatăl nostru ești\nMîntuitorul nostru Însuți din Veșnicie Te numești.\nDe ce ne lași Tu să ne-abatem noi, Doamne, de la calea Ta\nde ce ni-e inima-mpietrită să n-avem frica Ta în ea?\nÎntoarce-Te, întoarce Doamne, din dragostea de robii Tăi\nși seminția moștenirii Ți-o izbăvește de cei răi.\n"
}