{
"t" : "Isuse, Sfîntă Maica Ta",
"d" : "",
"s" : "Isuse, Sfîntă Maica Ta,\ncu ce iubire Te-asculta,\ncu ce smerenie-a-mplinit\nchemarea care și-a primit.\n- O, fă-ne s-ascultăm mereu\nși noi așa de Dumnezeu!\nO, fă-ne s-ascultăm mereu\nși noi așa de Dumnezeu!\n\nIsuse, Dulce Maica Ta,\ncu ce iubire Te veghea,\ncum zi și noapte Te-ngrijea\nși negrăit de Drag Te-avea.\n- O, fă-al iubirii sfînt șuvoi\nsă fie, ca în ea, și-n noi!\n\nIsuse, Bună Maica Ta,\ncu ce iubire Te privea\nși cum se bucura văzînd\ntot Chipul Tău Frumos și Blînd.\n- O, fii și pentru noi așa\nde scump și drag, ca pentru ea!\n\nIsuse, Scumpă Maica Ta,\ncu drag, pe-oriunde Te-nsoțea,\nnedespărțită rămînînd\nde Tine-n orice loc și rînd.\n- Fii și de noi nedespărțit\ncum i-ai fost ei, Isus Iubit.\nFii și de noi nedespărțit\ncum i-ai fost ei, Isus Iubit.\n"
}