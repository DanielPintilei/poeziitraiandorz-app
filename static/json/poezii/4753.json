{
"t" : "Binecuvîntare ție",
"d" : "",
"s" : "Binecuvîntare ție,\ncea mai sfîntă-ntre femei,\nție-mi plec cu bucurie\nochii și genunchii mei.\n\nTu ai fost aleasă Cerului Mireasă,\nDuhului Altar și Iubirii har.\n\nTe cinstește fericită\ninima cîntînd pios,\nție, una-nvrednicită\na fi Maica lui Hristos.\n\nFața ta străluce unic\nde smerenie și har\ntu ai fost Dumnezeirii\nleagăn, lacrimă și-altar.\n\nTot ce-a fost mai sfînt pe lume\npîn-la tine-ai întrecut,\nși-ntre toți cei mai din urmă\nseamăn încă n-ai avut.\n\nDumnezeu putea alege\nși alt drum spre ce-a voit,\ndar tu, vas curat și unic,\nI-ai fost cel mai fericit.\n\nÎn toți sfinții-a fost vreo pată\nosîndită-n vreun cuvînt,\ndar în tine, Preacurată,\nnumai rod din Duhul Sfînt.\n"
}