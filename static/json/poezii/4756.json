{
"t" : "Binecuvîntată Maica",
"d" : "",
"s" : "Binecuvîntată Maica\nCelui care-L adorăm,\npentru-a ta chemare sfîntă,\nnoi te binecuvîntăm.\n\nPreacinstită fii tu, Maica\nCelui ce ne-a mîntuit,\nnimeni pe pămînt ca tine\npe Isus n-a mai iubit.\n\nMulți au mai crezut în Fiul\ndupă ce L-au cunoscut,\ndar tu ai crezut nainte,\npînă nici nu L-ai născut.\n\nMulți L-au mai slăvit pe Domnul\nmarile-I minuni văzînd,\ndar tu L-ai slăvit cînd încă\nEl era Copil plăpînd.\n\nMulți L-au mai slujit în urmă,\ncînd El ca Stăpîn cerea,\ndar tu L-ai slujit cînd încă\nEl neputincios părea.\n\nMulți și-au mai jertfit o parte\ndin viață pentru El,\ndar tu ți-ai jertfit-o toată\nîntr-un sfînt și unic fel.\n\nMulți vor fi pe veci în Slavă\nlîngă El, ce-L adorăm,\nînsă nimenea ca tine\n- noi te binecuvîntăm!\n"
}