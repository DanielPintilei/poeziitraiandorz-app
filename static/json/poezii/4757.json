{
"t" : "Pentru c-ai avut",
"d" : "",
"s" : "Pentru c-ai avut chemarea\ncea mai sfîntă pe pămînt,\nbinecuvîntare ție,\nMaica Sfîntului Cuvînt!\n\nPentru c-ai crezut cînd încă\nnimeni nu credea-n Hristos,\nbinecuvîntare ție,\ncu un imn în veci frumos!\n\nPentru c-ai iubit pe Domnul\ncum nu-i om să-L fi iubit,\nbinecuvîntare ție,\nîntr-un fel desăvîrșit!\n\nPentru c-ai urmat pe Domnul\nsuferind tot chinul Lui,\nbinecuvîntare ție,\ncum pe lume nimănui!\n\nPentru c-ai slujit pe Tatăl\ncu un preț nemăsurat,\nbinecuvîntare ție,\nCrinul Lui cel mai curat!\n\nPentru c-ai slăvit pe Fiul\nca pe-un Dumnezeu deplin,\nbinecuvîntare ție,\nMaica Lui, în veci! Amin.\n"
}