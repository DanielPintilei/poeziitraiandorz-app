{
"t" : "Rugăciunea profetului Isaia - 2",
"d" : "- din Isaia 64, 3-12 -",
"s" : "Partea 1\n\nCînd ai făcut minuni neașteptate\nTe-ai pogorît și munții-ai zguduit,\ncum niciodată nu se pomenise\nnici s-a văzut și nici s-a auzit.\n\nCă Doamne-alt dumnezeu afar-de Tine\nsă fi făcut vreodată undeva\nasemenea minuni nemaivăzute\npentru poporul care-n el credea.\n\nTu ieși mereu naintea celor care\nsînt bucuroși dreptatea a-mplini\nla cei ce umblă drept pe-a Ta cărare\nși-și amintesc de Tine-a Te iubi...\n\nPartea 2\n\nTu ieși naintea celor buni\nce fac cu bucurie\ndreptatea Ta, umblînd mereu\npe căi plăcute Ție.\n\nLa cei ce-aminte își aduc\ncu dragoste de Tine\nla cei ce n-au uitat ci țin\nși fac ce este bine.\n\nDar vai, pe noi Te-ai mîniat\ncăci plini sîntem de rele\n- vom suferi noi necurmat\nsau vom scăpa din ele?\n\nAjuns-am niște necurați\nși-a noastre fapte bune\nurîte sînt în fața Ta\ncum nu se poate spune.\n\nNu-i nimeni Numele Tău Sfînt\nsă-L cheme cu suspine\nși să dorească-a se-alipi\ndin inimă, de Tine.\n\nDe-aceea Fața Ți-ai ascuns\nși stăm în părăsire\nTu ne-ai lăsat... iar noi pierim\nîn grea nelegiuire...\n\n... Și totuși Doamne Tu ne ești\nPreabunul nostru Tată\nai Tăi sîntem, Tu ne-ai făcut\ncu Mîna Ta curată.\n\nO, nu Te mînia prea mult\npăcatul nu ni-l ține.\ncu milă-apleacă-Te spre noi\nși fă-ne iarăși bine.\n\nPartea 3\n\nPe noi să nu Te mînii Doamne, nu-Ți aminti de rău în veac\nprivește iar spre noi cu milă: sîntem poporul Tău sărac.\n\nPustii sînt zidurile-Ți sfinte, Sionul Tău e pustiit\ne pustiit Ierusalimul, Cetatea care Te-a iubit.\n\nSlăvita noastră Casă Sfîntă din care-ai noștri Ți-au cîntat\najuns-a flăcărilor pradă... tot ce-a fost scump s-a dărîmat.\n\nȘi după toate-acestea Doamne, Tu pînă cînd vei tot tăcea\nîn îndelungă întristare cît încă ne vei tot lăsa?\n\n"
}