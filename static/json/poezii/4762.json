{
"t" : "Colo Sus",
"d" : "",
"s" : "Colo Sus și cel mai Sus\nsînt doi sori cum alții nu-s\nîn lumină făr-apus șade Maica lui Isus.\nFiul stă pe-un tron arzînd\n- Colindăm, colindăm,\nDoamne, colindăm.\n\nDintre coruri răsunînd\nFiul zice Maicii blînd:\n- Maică, mai gîndești acum\nla al Crucii noastre drum,\nîți mai vine-n gînd cumva\ncît ai suferit cîndva?\n\n- Domnul meu și Fiul meu -\nzice Maica - ce spun eu,\ngreul parcă-a fost un vis,\nazi e-un veșnic Paradis,\nscurt a fost amarul chin\nși-azi e-un Rai pe veci senin.\n\nLîngă Tine, Fiul meu,\nnicăieri nu mi-a fost greu,\ntoată fericirea mea\ndupă Tine se ținea,\niar acum cu Tine-n Rai\nfericirea n-are grai.\n\n- Spune-Mi, dulce Maica Mea,\nmai e ceva care-ai vrea?\n- Da, Mîntuitorul meu;\nfericirea ce-o am eu\ns-o dai și la cîți mai sînt\ncum am fost noi pe pămînt.\n- Colindăm, colindăm,\nDoamne, colindăm.\n"
}