{
"t" : "Lîngă Ieslea Minunată",
"d" : "",
"s" : "Lîngă Ieslea Minunată ne-adunăm\nlin Colindul Sfintei Nașteri colindăm,\ndoarme Fiul lîngă-al Mamei sîn duios,\nsoare dulce para Fața lui Hristos.\n\nDoamne, Doamne, și noi Ție\nne-nchinăm\ncînd colindul Sfintei Nașteri\ncolindăm.\n\nCîntă îngerii Osanei imnul sfînt\nslavă Ție-n Cer și pace pe pămînt,\ncîntă și păstorii cîntec fericit;\nslavă Ție, Sfînt Mesia mult dorit.\n\nCîntă magii aducîndu-I darul lor,\nslavă Ție, Împăratul tuturor,\ncîntă steaua cu lumină peste Cer,\nslavă Ție, Soare veșnic, lerui ler.\n\nCîntă Cerul și pămîntul, Sus și jos\nslavă, cinste și-nchinare lui Hristos\n- numai Maica simte semnul profețit;\numbra Crucii peste Fiul adormit.\n"
}