{
"t" : "Pe la geamul înghețat",
"d" : "",
"s" : "Pe la geamul înghețat\nal credinței mele\ntrece iar colind curat\ncălător spre stele,\ntrec în zbor de-argint cîntînd\nîngerii minunii,\nFiului și Maicii dînd\nrazele Cununii.\n\nDar eu ce-am adus Pruncului Isus?\n- Peșteră și ger, lerui Doamne ler,\nrele pîn-la cer, lerui Doamne ler.\nIar de-acum vreau Domnului să-I dau\ncasă de oier, lerui Doamne ler,\nslavă pîn-la cer, lerui Doamne ler.\n\nTrec păstorii fericiți,\nmoșii și părinții,\nPruncului ducînd smeriți\naurul credinții;\ntrec cuminții magi plecați\npeste veacul zării,\nFiului ducînd mișcați\nsmirna ascultării.\n\nIar din albul lumii nins\nde argintul lunii,\nca tămîia s-a desprins\ntaina rugăciunii:\n- Doamne, fă și-n casa mea\npraznic cu lumină,\nca odată și din ea\nsolii dragi să-Ți vină.\n"
}