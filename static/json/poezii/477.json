{
"t" : "Rugăciunea profetului Ieremia - 1",
"d" : "- din Ieremia 14, 7-9 -",
"s" : "O Doamne, iată că păcatul\npe care noi l-am făptuit\nmărturisește-n contra noastră\nși știm cît rău am săvîrșit...\nDar pentru Numele Tău, Doamne\nTu îndurarea nu-Ți uita...\nSînt multe-abaterile noastre\ncăci am greșit în contra Ta.\nDar Tu ne ești Nădejdea noastră,\nMîntuitorul în nevoi,\no, nu fi călător în țară\nși nu fi ca străin la noi.\nFii Doamne Tu-n mijlocul nostru\ncăci al Tău Nume Sfînt chemăm\nrămîi cu noi pe totdeauna...\nȘi-ascultă-ne cînd Te rugăm.\n"
}