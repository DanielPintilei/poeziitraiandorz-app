{
"t" : "Înțelepciune, Maică Sfîntă",
"d" : "",
"s" : "Înțelepciune, Maică Sfîntă,\ncălăuzește-mi calea mea\nși fii-mi dulce veghetoare\ncînd drumu-i strîmt și noaptea-i grea.\n\nÎnvață-mă mereu ce-mi cere Dumnezeu\nși-ajută-mă să-I pot urma Cuvîntul tot.\n\nÎnvață-mă cum nu-s pe lume\ncomori mai dulci și mai de preț\nca cele ce le dă credința\nsmeritei și-nfrînatei vieți.\n\nÎnvață-mă că nu-s prieteni\nmai scumpi și mai aleși ca cei\nce n-au nici duhul lingușirii\nnici pofta laudei în ei.\n\nÎnvață-mă că nu-i cunună\nfrumoasă ca un cuget drept,\nnici tron mai nalt ca umilința,\nnici soț ca omul înțelept.\n\nÎnvață-mă ca adevărul\nsă-l recunosc și să-l pătrund,\nsă-l îndrăgesc și cînd mă mustră,\nsă-l apăr și cînd nu răspund.\n\nÎnțelepciune, Maică Sfîntă -\nînvață-mă s-aleg mereu\nnimic din ce-mi îmbie lumea\ndar tot ce-mbie Dumnezeu.\n"
}