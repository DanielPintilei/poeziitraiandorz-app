{
"t" : "În zi ca asta - 1",
"d" : "",
"s" : "În zi ca asta Te rugai\ncu Fruntea-nsîngerată\nîn Ghețimani cînd ispășeai\nosînda lumii toată.\n- Căzuți, toți fiii lui Adam\nerau sortiți pierzării,\ndeparte, în păcat zăceam,\nde Fața Îndurării.\n\nO, Drag Isus,\ncum Te-ai supus\npe Tine-n chinuri grele\nca să ne poți\nsalva pe toți\nîn veci pe noi din ele.\n\nTu, Dragostea lui Dumnezeu,\nTe-ai dat Răscumpărare\nși-n locul nostru-ai dus din greu\npovara salvatoare.\nAi vrut ca Jertfă pe Calvar\npe Tine a Te-aduce,\npăcatul nostru mult și-amar\nsă-l ispășești pe Cruce.\n\nStă Maica undeva plîngînd\ndurerea presimțită,\nîi arde pieptul sîngerînd\nsub Rana profețită.\nCu firea omenească-ai dus\na firii noastre vină.\nMărire Ție-n veci, Isus,\ncăci Jertfa Ta-i deplină.\n"
}