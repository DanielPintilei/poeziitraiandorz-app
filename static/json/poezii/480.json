{
"t" : "Rugăciunea profetului Ieremia - 4",
"d" : "- din Plîngeri 5, 1-2 -",
"s" : "Partea 1\n\nAdu-Ți aminte Doamne de ce ni s-a-ntîmplat\nși vezi-ne ocara cea grea de ne-ndurat,\na noastră moștenire trecută-i la străin\nși cei din altă țară a noastre case țin.\n\nCa văduvă ni-e mama, căci tată, nu avem,\nplătite lemne ardem, plătită apă bem\nvrăjmașii fără milă ne-alungă îndîrjiți\nși nu ne dau odihnă cînd sîntem obosiți.\n\nNoi mîna după pîine spre-Asiria-am întins\nși spre Egipt, căci foamea și lipsa ne-au cuprins\ns-au dus părinții noștri care-au păcătuit\niar noi purtăm păcatul, azi robii ne-au robit.\n\nȘi nimeni nu ne scapă din mîna lor nici az’\nmîncăm cu prețul vieții o pîine de necaz,\nne ard a foamei friguri așa cum arde-un foc,\nfemei și fete-s toate bătaia lor de joc...\n\nMai marii noștri fost-au și dînșii nimiciți\nși toți bătrînii noștri cînd azi disprețuiți\ncei tineri duși la muncă, copiii la poveri...\n- Ah, toate-s Doamne toate dureri și iar dureri.\n\nPartea 2\n\nBătrînii nu mai merg la poartă\ndemult cei tineri n-au cîntat\ns-a dus a noastră bucurie\nși jalea locul i-a luat.\n\nCăzut-a de pe capul nostru\ncununa ce-o purtam cîndva\nah, vai de noi, păcătuit-am\nși fărdelegea noastră-i grea.\n\nȘi dacă inima ne doare\nși ochii ni s-au întristat\ne că Sionul pustiit e\nși nimicit și dărîmat.\nDar Tu o Doamne, Tu ești Veșnic\nși-n veșnicii împărățești\nȚi-e veșnic Scaunul de Domnie\ndin neam în neam Ți-l dăinuiești.\n\nDe ce să fim uitați de Tine\nși părăsiți atît de-amar\nîntoarce-ne la Tine Doamne\nși noi ne vom întoarce iar.\n\nMai dă-ne iarăși zile Doamne\ncum am avut cîndva demult.\nSă ne fii uitat de tot Tu oare,\nTe-am mîniat nespus de mult?\n\n"
}