{
"t" : "Spune-mi mamă de ce?",
"d" : "",
"s" : "Spune-mi mamă de ce plînge\nluna-n astă seară?\nFața ei e parcă sînge\nîntre nori de pară.\n- De ce oare plînge mamă,\nluna-n astă seară?\n\nFiul meu, ea vede-n cale\ncum cei fărdelege\nsînt pe-aproape, dau tîrcoale\npe Isus să-L lege.\nLuna-i vede că-s pe cale\npe Isus să-L lege.\n\n- Mamă, vezi tu lîngă lună\nnorul ce se strînge\nparcă este-o maică bună\nfiul ce și-l plînge.\nParcă-i umbra Maicii Sfinte\nFiul ce și-L plînge.\n\nIat-o peste Ghețimanii\ntristă cum privește,\nvede Iuda cu dușmanii\ncum vin tîlhărește.\nO, ce trist e-n Ghețimanii\nce se pregătește.\n"
}