{
"t" : "Mamă, iată cum s-apleacă",
"d" : "",
"s" : "Mamă, iată cum s-apleacă\nși pe Domnul Îl dezbracă,\nÎi bat cuie-n Mîna Dreaptă\nși El tace și așteaptă.\nȘi-I bat cuie-n Mîna Stîngă\niar El rabdă făr-să plîngă,\nși-I bat cuiele-n Picioare\niar El stă fără mișcare.\n\nDoamne, Doamne, cît de mare\neste-a Ta răbdare\npentru-a noastră mîntuire\nsuferi răstignire.\n\nMamă, Crucea-i ridicată\nDomnul spune: Iartă-i Tată!\nNici Se plînge, nici Se zbate,\nci le rabdă toate, toate;\nuite, Maica Lui cea bună\nstă și suferă-mpreună.\nDoamne, ce durere grea\nsufere cu El și ea!\n\nMamă, mamă, de ce oare\nviața cea mai iubitoare\ntrebuie acum să moară\nși de-o moarte-așa de-amară?\nMamă, mamă, tu te-ascunzi,\ntaci și plîngi și nu-mi răspunzi?\nMamă, nu mai pot nici eu,\nvai, cît rabdă Dumnezeu!\n"
}