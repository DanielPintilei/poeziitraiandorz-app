{
"t" : "Maică, Pururea Fecioară",
"d" : "",
"s" : "Maică, Pururea Fecioară,\nsuflet pururi îndurat,\ntot poporul ce te-adoră,\nsfîntă mila ta imploră,\ncînd ni-e sufletu-ntristat.\nOchii blînzi spre noi coboară,\nMaică, Pururea Fecioară,\nsuflet pururi îndurat.\n\nRoagă-te mereu către Dumnezeu\ncînd ni-e cel mai greu,\nsă ne mîntuim, fii ai Lui să fim\nși să nu pierim.\n\nGlasul nostru te recheamă,\nchip de-a pururi adorat,\nși te strigă ca pe-o mamă\ndin durere și din teamă\ncînd ni-e duhul apăsat.\nLacrimile cînd te cheamă\ngreul nostru ia-l în seamă,\nchip de-a pururi adorat.\n\nTu din cerul cel cu stele\nde la Dreapta lui Hristos,\nvezi a noastre zile grele\nși te roagă pentru ele\ncăci pămîntu-i plin de rele,\npătimim din greu prin ele,\nroagă-te să ni le spele\nJertfa Domnului Hristos.\n"
}