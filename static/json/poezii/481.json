{
"t" : "Rugăciunea profetului Daniel",
"d" : "- din Daniel 9, 4-19 -",
"s" : "Doamne, o Dumnezeule Mare\nTu ce-n veci ții al Tău legămînt\nTu ce dai la ai Tăi îndurare,\ncîți Te cred și Te iubesc pe pămînt\nnoi cu toți săvîrșit-am păcat\nam fost Doamne-ndărătnici și răi\nam călcat și porunci și dreptate\nneascultînd de proroci, robii Tăi.\n\nTu ești drept, însă noi, se cuvine\ntoți să fim greu și-adînc rușinați\nși cei mari și cei mici, căci spre Tine\nne-am făcut de nespus vinovați...\nDar la Tine o Doamne-i iertare\nTu ești bun, milostiv și-ndurat\ncăci spre Tine-am greșit fiecare\nși-al Tău glas Doamne n-am ascultat.\n\nN-am voit să urmăm legea-Ți sfîntă\ncum părinții ne-au spus a urma,\nși-astăzi greu plîns și chin ne-nspăimîntă\ngreu păcat am făcut contra Ta...\nDoamne-ascultă-ne-acuma strigarea,\npentru dragostea Celui Iubit,\nFața Ta să-Și aplece-ndurarea\npeste sfîntu-Ți lăcaș pustiit...\n\nPleacă-Ți Doamne urechea și-ascultă\npleacă-Ți ochii cu milă-a vedea\njalea grea și ruina cea multă\ndin cetatea iubită cîndva...\nNu pentru-a noastră neprihănire,\nci pentru mila Ta Te rugăm,\ndă-ne Doamne a Ta mîntuire\ncăci al Tău Nume Sfînt Îl chemăm.\n\n"
}