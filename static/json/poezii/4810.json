{
"t" : "Vino, dulce înger",
"d" : "- Apocalips 21, 9-10 -",
"s" : "Vino, dulce înger, care-n mînă ții\ncel dintîi potirul ultimei urgii,\nși mă ia și-arată-mi dulce de nespus\nstrălucind Mireasa Mirelui Isus.\n\nO, ceresc trimis fă să-mi văd deschis\nNoul Paradis\ncăci în el aș vrea veșnicia mea\nsufletul să-mi stea.\n\nVăd o cetate de mărgăritar,\nScump Ierusalimul de argint și har,\ndulcea piatră scumpă de-aur mult și greu\nMaică sau Mireasă a lui Dumnezeu.\n\nToată e un soare dulce și curat,\nnuma-n curcubeie sfinte-nconjurat\nși-n lumina-i albă zboară îngeri mii\nintonîndu-I veșnic alte melodii.\n\nOare nu-i Fecioara cu-nsorit veșmînt\nstrălucind gătită Mirelui ei Sfînt?\nDulce-i toată starea ca un imn frumos\nMaica-i ori Mireasa lui Isus Hristos?\n\nSpune-mi, dulce înger, că și eu voi fi\nSus, cînd toate-acestea se vor împlini,\ncăci cu dor fierbinte țin a Lui porunci\nfericind acuma ce-mi doresc atunci.\n\n"
}