{
"t" : "Minunat Isuse",
"d" : "",
"s" : "Minunat Isuse, cît ești Minunat,\nNașterea Ta-n lume seamăn n-a aflat.\nViața Ta lumină lumii-a luminat,\nCrucea Ta destinul lumii l-a schimbat,\nJertfa Ta viața veșnică ne-a dat.\n- O, Isuse dulce, cît ești Minunat!\n\nTe slăvim și iubim și slujim,\nScump Isus, Drag Isus, Bun Isus,\nCerul sfînt, harul sfînt, Raiul sfînt\nne-ai adus\nScump Isus, Drag Isus, Bun Isus,\n\nMinunată-i Doamne, Întruparea Ta,\nminunată-i Maica, n-a mai fost ca ea,\nminunată voia care Te purta,\nminunat Cuvîntul și Solia Sa,\nminunată Taina care Te-nsoțea.\n- O, Isuse dulce, nimeni nu-i așa!\n\nTu Isuse, Tu ești Unicul Izvor\nal vieții lumii, Soare fără nor,\nZare fără margini, Cîntec și Fior,\ndragostea nestinsă, nesfîrșitul zbor,\nmilă, lacrimi, taină și sărut și dor\n- O, Isuse dulce, cît Te cînt și-ador!\n"
}