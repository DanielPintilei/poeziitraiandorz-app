{
"t" : "Vino Vîntule Ceresc",
"d" : "",
"s" : "Vino Vîntule Ceresc\nși-mi alină dulce\nCrinii care-i pregătesc\nDomnului a-i duce\ndoi cu doi împreunați\nsă-i unească Harul\nsă-i primească sărutați\nCrucea și Altarul.\n\nAdu-mi Vîntule Divin\ndulcile ecouri\na nuntașilor ce vin\ncătre noi pe nouri\nca și noi care suim\ncătre ei cărarea\nsă grăbim să ne-ntîlnim\nsă unim cîntarea.\n\nPoartă Vîntule Slăvit\nsfintele semințe\nce rodesc desăvîrșit\nunicei credințe\nca pămîntul greu arat\nde durerea mută\nsă rodească grîu curat\nnumai rod de-o sută.\n\nVino Vînt Ceresc și-mi du\nluntrea mîntuirii\npîn-la Țărmul unde Tu\nne-ai pus semn iubirii\nacolo-nfășoară-i drag\nsteag de cununie\ntaina mea de După Prag\nnimeni s-o mai știe.\n"
}