{
"t" : "Rugăciunea profetului Iona",
"d" : "- din Iona 2, 2-9 -",
"s" : "În strîmtorarea mea chemat-am\npe Domnul, și m-a ascultat,\ncînd L-am strigat din locul morții\nm-a auzit... și S-a-ndurat.\n... M-ai aruncat în fund de ape\nși rîuri mă înconjurau\na mării valuri și talazuri\nputernice, mă copleșeau.\nZiceam: sînt lepădat de Tine\ndar iarăși Templu-Ți voi vedea...\nM-acoperea de moarte apa\nși-adîncul mă învăluia.\nM-am coborît pînă-n străfunduri,\nTu însă viu m-ai izbăvit,\ncînd sufletul tînjea în mine\nde Tine eu mi-am amintit.\nȘi rugăciunea mea fierbinte\najuns-a pîn-la Tine Sus\nîn Templul Tău cel sfînt, o Doamne\nși Tu scăparea mi-ai adus.\nToți cei ce se-alipesc de idoli\nși-ndepărtează mila Ta\neu însă jertfe-Ți voi aduce\nși mulțumirea-mi voi striga.\nȘi juruințele făcute\nspre Domnul, mi le voi plini\ncăci mîntuirea de la Domnul\nîntotdeauna va veni.\n"
}