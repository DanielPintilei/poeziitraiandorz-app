{
"t" : "Alătură-te celor buni",
"d" : "",
"s" : "Alătură-te celor buni\npe calea mîntuirii\nși-n Poarta Veșnicei Minuni\nia-ți mantia sfințirii\ncăci numai Nașterea din nou\ndă drept la moștenire\nAcolo unde-orice ecou\ne-un cîntec de iubire.\n\nUnește-te un gînd și-n țel\ncu frații de-o credință\nși nu te despărți defel\nprin nici o suferință\ncăci numai părtășia lor\ne-un scut și-o apărare\natunci cînd fără ajutor\nai merge spre pierzare.\n\nȘi luptă-te cu braț viteaz\nstatornic și-mpreună\nmereu mai hotărît - de azi\nși pînă la cunună\ncăci doar așa prin jertfă treci\ndin moarte la-nviere\niar la Intrarea cea de veci\nai dreptul ce se cere...\n"
}