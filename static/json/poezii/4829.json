{
"t" : "Cîntările iubirii noastre",
"d" : "",
"s" : "Cîntările iubirii noastre\nvin spre iubirea Ta Isus\nprin toate Porțile Albastre\ndeschise la venit și dus\n- Cîntări cum nu-s\nÎți dăm Isus\nîn tot mai nou venit și dus.\n\nCîntările iubirii Tale\ndin care vin lumini și vis\nle-aștept pe cea mai dulce cale\ndin cerul cel mai larg deschis\n- și psalmi cum nu-s\nîmi vin Isus\ndin cerul liber și deschis.\n\nCîntările iubirii noastre\nprin raze către Tine curg\nîn dimineți și seri albastre\nîn liniștiri de zori și-amurg\n- cîntări cum nu-s\nÎți vin Isus\nîn liniștiri de zori și-amurg.\n\nȘi undeva-ntre nori și stele\nne-mbrățișăm preafericiți\ncum numai noi și numai ele\nam fi în vecii nesfîrșiți\n- cîntări cum nu-s\nsă-Ți dăm Isus\nmereu prin vecii nesfîrșiți.\n"
}