{
"t" : "Iubirea nu-ncetează",
"d" : "",
"s" : "Iubirea nu-ncetează o, inima cînd moare\nvin alte și-alte inimi s-o crească mai înalt\ntot astfel cînd un suflet și-ncheie-a sa lucrare\nHristos, aceeași slujbă o trece celuilalt.\n\nLumina nu sfîrșește cînd soarele apune\nci trece mai departe de ape și de munți\ntot astfel nu sfîrșește divina-nțelepciune\nHristos, cînd cade-o frunte, o trece altei frunți.\n\nNici calea nu sfîrșește cînd urmele înceată\nvin alte urme-n urmă s-o calce mai frumos\ntot astfel cînd o viață sfîrșește dintr-odată\nHristos ridică alta, cu rod mai luminos.\n\nCîntarea nu-ncetează cînd cîntărețul cade\nea trece-n altă harfă mai strălucită chiar\ncînd un erou sfîrșește luptînd pe baricade\nHristos ridică-n locu-i alt tînăr voluntar.\n\n...Trudește deci nainte și luptă-te și cîntă\ntu slujitor și preot și-ostaș al lui Hristos\neroică și naltă va fi izbînda sfîntă\na luptei pentru care tu mori victorios.\n"
}