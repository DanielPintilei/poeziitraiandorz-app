{
"t" : "Din Tine-i pacea dulce",
"d" : "",
"s" : "Din Tine-i pacea dulce\nși freamătul divin\nce-mi vine să se culce\npe-al inimii prea-plin\npe lacrima sfioasă\npe tainicul fior\n- cînd peste gînd se lasă\no aripă de dor.\n\nDin Tine-i picurarea\nacordului divin\ncînd limpede cîntarea\npe harfă-mi vine lin\nși dulce mi-o prelinge\nal Duhului Sfînt mir\ncînd sufletu-mi învinge\nal lacrimilor șir...\n\nDin Tine e minunea\nce-nvăluie tăcut\nființa-n rugăciunea\ncînd imnul sfînt e mut\nși inima mea zboară\nca-ntr-un edenic vis\npe-a îngerilor scară\nspre cerul larg deschis.\n"
}