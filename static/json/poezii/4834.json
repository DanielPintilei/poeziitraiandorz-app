{
"t" : "În mersul către mîine",
"d" : "",
"s" : "În mersul către mîine ajută-ne Isus\nsă ne sfințim viața, să ne mărim puterea\nmai răbdători să trecem spre ultimul apus\nmai plini de vorbe sfinte să ne-ntîlnim tăcerea.\n\nPrin cerurile nopții să nu cădem gunoi\nprin vînturarea zilei să nu ne-alegem pleavă\nprin anii încercării mergi pas de pas cu noi\nsă ne găsești la capăt învredniciți de slavă.\n\nCredința neschimbată ne-ajută s-o păstrăm\nnădejdea neclintită să ne-o-ntărim întruna\nși dragostea fierbinte cu lacrimi s-o-ncărcăm\ncăznindu-ne genunchii să cucerim cununa.\n\nApleacă fruntea noastră mereu cu-atît mai jos\ncu cît mai sus spre tine ni-e inima nălțată\nnimic să nu ne-atragă din ce-am simțit frumos\nnimic să nu ne lege din ce-am lăsat odată.\n\nAșa, cînd o s-ajungem la Țărmul Fericit\nîn Zorii-Acelui Mîine ce-l tot dorim de-aseară\nIsuse, să ne-ntîmpini cu prînzul pregătit\nuitînd de noaptea asta\nși foamea ei amară...\n"
}