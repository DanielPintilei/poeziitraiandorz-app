{
"t" : "Doamne, ce cîntare sfîntă",
"d" : "",
"s" : "Doamne, ce cîntare sfîntă\nsufletu-mi trezește\nDuhul Sfînt cînd mă-nveșmîntă\nlacrima cînd crește\nși în ceas tăcut de seară\nluna nouă iese\n- atunci Harul Sfînt coboară\nimnuri sfinte-mi țese.\n\nDoamne, ce lumină dulce\nîmi dă Sfînta-Ți Carte\ncînd de starea ce-mi aduce\nnu m-aș mai desparte\ncînd o gust și-a ei cuvinte\nung a mea durere\ncu ce dragoste fierbinte\neu în veac le-aș cere...\n\nDoamne, ce putere mare\nîmi dă rugăciunea\ncînd în sfînta-i revărsare\nuit deșertăciunea\nși-ntre frați sînt ca-ntre îngeri,\nnoaptea ca-ntr-un soare\n- atunci toate-a mele plîngeri\nse prefac cîntare.\n"
}