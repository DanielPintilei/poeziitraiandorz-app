{
"t" : "Numai Tu mă poți iubi",
"d" : "",
"s" : "Numai Tu mă poți iubi\nnumai Tu Isuse\noricîte-aș putea greși\nspuse ori nespuse\ncăci Tu vezi ce-mi pare rău\nde-orișicare dată\ncînd nu strîng Cuvîntul Tău\ncu ființa-mi toată.\n\nNumai Tu mă poți ierta\ncînd știu să fac bine\ndar nu văd iubirea Ta\ncum stă-n prag la mine\ncînd cu inima gîndesc\nbinele cel mare\ndar cu fapta săvîrșesc\nrăul ce mă doare...\n\nNumai Tu poți să m-ajuți\nsă-nving slăbiciunea\nși cu cei în veci plăcuți\nsă-Ți trăiesc minunea\niar în lupta cu cel rău\nsă-nving de-orice dată\nca să-mi umple Harul Tău\ninima mea toată.\n"
}