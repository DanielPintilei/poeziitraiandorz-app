{
"t" : "În clipele de aur",
"d" : "",
"s" : "În clipele de aur cînd ceasul e deschis\nși ninge printre stele cu raze și-adieri\niubirea se prelinge pe lacrimă și vis\nsă cînte legănată pe-a inimii tăceri.\n\nDe harfele de aur cînd fruntea ne-mplinim\ntrec lin și blînd prin suflet fior după fior\nși dulcile acorduri ne-nvăluie sublim\nnemărginit sub aripi Dumnezeiescul zbor.\n\n...Coboară-mi grai de aur pe brizele cu mir\ncînd Vînt Divin adie prin corzile arzînd\nși-n taina-mpărtășirii minuni mi se răsfir\nînfiorînd suspinul cu gîngure spre gînd.\n\nVeniți cununi de aur spre frunțile cu spini\ncînd crucea strălucește ca soarele de sus\nși doisprezece îngeri presar-un cer de crini\npe lacrima ce arde în poala lui Isus.\n\nLăsați tăceri de aur edenicul ecou\nsă plouă-nalt pe imnuri nemărginiri de har\nși corul lor să crească mai nou și tot mai nou\numplînd Eternitatea hotar după hotar.\n"
}