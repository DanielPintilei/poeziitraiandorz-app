{
"t" : "Biblia, Cuvîntul Sfînt",
"d" : "",
"s" : "Biblia, - Cuvîntul Sfînt\ne-un Etern și Dulce Cînt\n...Ale Facerii lucrări\ntoate-s numai dulci cîntări\nlumea din Întîia Zi\nîn cîntare se trezi\nDragostea șoptindu-i calm\ndulcele iubirii psalm\nși-apoi raze-i țes și-i țes\nimne-n tainic înțeles\nși izvoarele cîntînd\no alină surîzînd\ndestrămînd în noi uimiri\nvălu-i larg de pe priviri\nîn al Veșniciei Rost\ndevenind cum n-au mai fost.\n\nCînd cîntare\ncînd suspin\ncînd nălțare\ncînd declin\ncăci li-e cerul strălucit\nși sfîrșit\nși nesfîrșit.\n\nDin Trecut în Viitor\ncrește-același dulce cor\nrevărsînd în larg șuvoi\nimnuri noi\nce tot vin\nși vin\nși vin\ndin Izvorul Veșnic Plin\nPreamărind pe Cel Preasfînt\ncu etern și dulce cînt.\ncînd îți pare c-au trecut\no iau iar de la-nceput\nși nu ști desăvîrșit\ne-nceput\nsau e sfîrșit.\n"
}