{
"t" : "Dorim să fim",
"d" : "",
"s" : "Dorim să fim Isuse Doamne\ncopiii Tăi cu-adevărat\nsă ne-afli vrednici de lucrarea\nspre care ne-ai răscumpărat.\n\nDorim să devenim Isuse\nunelte sfinte-n Mîna Ta\nîntotdeauna fiind gata\na Te sluji și-a Te-asculta.\n\nDorim să-Ți faci din noi Isuse\nstegari viteji și curajoși\npîn-la sfîrșit să-Ți fim alături\nși pîn-la moarte credincioși.\n\nDorim s-ajungem să Te bizui\npe noi oriunde ne trimiți\nîn slujba Ta să fim destoinici\nși-n lupta Ta nebiruiți.\n\nDorim să creștem pentru Tine\npe calea unicei credinți\nostași ai sfintei Evanghelii\nurmași ai sfinților părinți.\n\n...Dorim și ne rugăm Isuse\nși ne luptăm și suferim\nși plîngem și cîntăm și credem\nIsus - că-ai să ne-ajuți să fim.\n"
}