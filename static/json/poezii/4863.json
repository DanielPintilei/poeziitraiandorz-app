{
"t" : "Acasa mea",
"d" : "",
"s" : "Acasa mea,\nce grai divin\nde dulce și fierbinte,\nce lacrimi\nși fiori îmi vin\ncînd mi te-aduc aminte!\n\nAm fost în multe locuri moi,\ncît lumea-i de frumoasă,\ndar nu-i niciunde\nca la noi\nîn dulcea mea Acasă!\n\nAici îmi arde curcubeu\nîn fiece fereastră,\naici e soarele al meu\nși dragostea-i a noastră.\n\nAici e dulcele sărut\npe crucea întreită\nmai lung,\nmai moale,\nmai tăcut,\nca taina-veșnicită.\n\nAici, întins pe-al ierbii sîn,\ntot greul mi se-alină\nși-adînc despovărat rămîn\nîn liniștea divină.\n\nDe cînd tot merg și merg\ns-ajung\nși-aminte-a-mi tot aduce\nun dor atît de greu și lung\nde-Acasa mea cea dulce.\n\n... Am fost în mii de locuri moi\ncît lumea-i de frumoasă\ndar nu-i niciunde\nca la noi\nîn dulcea mea\nîn dulcea mea\nAcasă...\n"
}