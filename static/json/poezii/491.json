{
"t" : "Rugăciunea sfinților apostoli",
"d" : "- din Fap. Ap. 4, 24-30 -",
"s" : "Stăpîne Doamne-Atotputernic\nTu ce-ai făcut cu-al Tău Cuvînt\nși ceruri și pămînt și marea\nși toate cîte-n ele sînt\nTu-ai spus prin Duhul Sfînt, prin gura\nlui David, robul Tău iubit:\n- De ce se agită-a lumii neamuri\nși cugetă nelegiuit?\nS-au răsculat stăpînitorii\nuniți sînt cei mari pe pămînt\nîn contra Domnului Cel Veșnic\nși-n contra Unsului Său Sfînt...\n- O, iată-n adevăr că-n contra\nPreasfîntului Tău Rob Isus,\npe care Tu L-ai uns, o Doamne,\nși Tu ni L-ai trimes de Sus.\nS-au însoțit iudei și neamuri\nPilat și cu Irod cel rău\nsă facă tot ce hotărîse\nmai dinainte, Sfatul Tău...\nȘi-acuma Tu privește Doamne\nla toată-amenințarea lor\nși dă la robii Tăi putere\nși dă-le Doamne ajutor...\nCa să vestească pretutindeni\nla toți Cuvîntul Tău Slăvit,\nși să vorbească cu-ndrăzneală\nașa precum le-ai poruncit.\nÎntinde-Ți Mîna Ta, fă semne,\nminuni și vindecări de Sus,\nprin Robul Tău Cel Sfînt, o Doamne\nprin Sfîntul Nume-al lui Isus.\n"
}