{
"t" : "E noapte grea",
"d" : "",
"s" : "E noapte grea și-n așternut\ndurerea mă doboară\n- ascultă Doamne-un plîns durut\nde-un suflet de fecioară.\n\nPentru Cuvîntul Tău Cel Sfînt\nIsuse, pentru Tine,\natît de prigonită sînt\nde toți cîți sînt cu mine.\n\nÎmi scoate satu-ntreg minciuni\nși-mi zic și-ai mei din casă\ncă stau mereu la rugăciuni\nși sînt o păcătoasă.\n\nÎl văd pe tata supărat\nuitîndu-se la mine\ncăci am ajuns de vorbă-n sat\nși-n rîs la orișicine.\n\nMă ceartă-ntruna mama mea\ncînd iau Scriptura-n mînă\nși uite Doamne, tot așa\nplîng eu de-o săptămînă.\n\nCăci toți îmi spun:\nun lucru mic\nsă-l fac și-apoi e bine, - \ndar nu pot face, ei îmi zic\nsă mă despart de Tine!\n\nȘi nopți și zile uite-așa\ncu plîns îmi ud năframa,\nIsuse, pentru calea Ta\nurîtu-m-a și mama!\n"
}