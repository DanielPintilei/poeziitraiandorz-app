{
"t" : "Psalmul 2",
"d" : "",
"s" : "1-Pentru ce se întărîtă neamurile necurmat\nși de ce-n deșerte lucruri, sufletul li-e frămîntat?\n\n2-Domnii lumii se răscoală și-mpreună sfătuiesc\ncontra Domnului și contra Unsului Său Sfînt grăiesc:\n\n3-Să le rupem legătura, să scăpăm de lanțul lor...\n4-Cel ce locuiește-n ceruri\nrîde auzind ce vor.\n\n5-Cel ce locuiește-n ceruri le vorbește răsunînd\nîngrozindu-i cu mînia și urgia Lui zicînd:\n\n6-Totuși Eu L-am uns pe Domnul și-Mpăratul Meu Iubit\npe Sion, pe-al Meu sfînt Munte - loc ales și prețuit.\n\n7-Unsul zice: Eu vesti-voi sfîntă hotărîrea Lui\nDomnul zice: Tu-Mi ești Fiul, iată astăzi Te Născui.\n\n8-Cere-Mi și-Ți voi da în mînă moștenire neamuri - mii\nși pămîntul pîn-la margini Tu sub Mîna Ta să-l ții.\n\n9-Tu le vei zdrobi pe neamuri cu toiag de fier curînd\nși le vei sfărma ca vasul unui biet olar de rînd.\n\n10-Acum dar, prea mari ai lumii înțelept să vă purtați\nși luați învățătură voi cîți lumea judecați:\n\n11-Domnului slujiți cu frică și petreceți tremurînd\n12-Fiului I-aduceți cinste în puterea Lui crezînd,\n\nca să nu I se aprindă dreapta Lui mînie-acum\nși să nu pieriți pe-al vostru rău și îndărătnic drum.\n\nCăci mînia Lui e gata să se-aprindă-n orice fel\ndar ferice-n veci de-aceia ce nădăjduiesc în El.\n"
}