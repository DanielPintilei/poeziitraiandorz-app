{
"t" : "Psalmul 3",
"d" : "- un psalm al lui David, făcut cu prilejul fugii sale dinaintea lui Absalom -",
"s" : "1-Doamne, ce mulți sînt vrăjmașii\ncare mi-au ieșit în drum\nce mulțime se răscoală\nîmpotriva mea acum!\n2-Cît de mulți zic despre mine\nastăzi în necazul meu:\nNu mai e nici o scăpare\npentru el la Dumnezeu...\n3-Dar Tu Doamne ești întruna\nScutul meu și slava mea,\ncapul meu, a mea putere\nDoamne iarăși vei nălța.\n4-Dar eu strig chemînd pe Domnul\nLui mă rog - cînd mă frămînt -\nEl m-aude și-mi răspunde\ndin înaltu-I Munte Sfînt.\n5-Eu mă culc, adorm în pace\nși mă scol nevătămat\ncăci cu mine Domnul este\nscut și sprijin minunat.\n6-Nu mă tem de mii de neamuri\nnici de zeci și zeci de mii\ncare vin și mă-mpresoară\nde prin munți și din cîmpii.\n7-Scoală Doamne, scapă-mi viața\nTu ești Dumnezeul meu\nTu bați peste-obraz vrăjmașul\nTu sfarmi dinții celui rău.\n8-O, la Domnul e scăparea\nEl e-n veci Biruitor\nfie-Ți binecuvîntarea\nDoamne, peste-al Tău popor.\n"
}