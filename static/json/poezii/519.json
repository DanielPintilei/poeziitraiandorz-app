{
"t" : "Psalmul 4",
"d" : "- Un psalm al lui David. Către mai marele cîntăreților. De cîntat pe instrumente cu coarde -",
"s" : "1-O, răspunde-mi cînd strig, Domnul\nneprihanei mele\nscoată-mă la larg în ceasul\nstrîmtorării grele\nDoamne-ai milă-ascultă-mi ruga\nstrîmtorării grele.\n\n2-Pînă cînd, o fiii lumii\nslava-Mi veți huli-o?\nPînă cînd deșertăciunea\noare veți iubi-o?\nCît umbla-veți în minciună\ncît veți mai iubi-o?\n\n3-Să știți că ales-a Domnul\nom iubit pe care\nîl ajută și-i arată\nmarea îndurare\nEl m-aude cînd spre Domnul\nstrig - și-mi dă-ndurare.\n\n4-Tremurați, fugind cu groază\nde păcătuire\nspuneți-vă-aceasta-n inimi\nseara la dormire\nși tăceți apoi în patul\nvostru de dormire.\n\n5-Domnului s-aduceți jertfe\ncu trăiri curate\nși nădăjduiți în Domnul\nveacurile toate\ntoți ai Lui în El vă-ncredeți\nveacurile toate.\n\n6-Mulți zic: cine-i să ne-arate\nnouă fericirea?\nEu zic: Doamne-arată-Ți nouă\niarăși strălucirea\nFața Ta ne-arate nouă\niarăși strălucirea.\n\n7-Tu-mi dai inimii mai multe\nstări de bucurie\ndecît lor cînd le rodește\ngrîul în cîmpie\nroada vinului de viță\ngrîul pe cîmpie.\n\n8-Eu mă culc și-adorm o Doamne\nliniștit și-n pace\nîmpăcarea Ta cerească\nfericit mă face\nliniștită locuința\npacea Ta mi-o face.\n\n"
}