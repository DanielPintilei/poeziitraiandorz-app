{
"t" : "Psalmul 7",
"d" : "- O cîntare de jale a lui David. Cîntată Domnului din pricina cuvintelor beniamitului Cuș -",
"s" : "1-Doamne, Dumnezeul meu în Tine eu îmi caut scăpare\nscapă-mă de toți aceia care-mi vor pierzare\n2-Ca să nu fiu rupt de dînșii ca de leul tare.\n\n3-Doamne, Domnul meu, de este fărădelege-n mine\n4-Dacă-am răsplătit cu răul fapta vreunui bine\nși n-am izbăvit pe cel rău ce m-asuprea-n suspine.\n\n5-Atunci să mă urmărească cei răi să m-ajungă\nviața la pămînt să-mi calce cel ce mă alungă\nși în praf să-mi calce slava de-o viață lungă.\n\n6-Scoală Doamne contra celui ce mă urmărește\ndă-mi a Ta ajutorare, Doamne Te trezește\nsă-mi ajuți și-o judecată sfîntă rînduiește.\n\n7-Să Te-nconjure-adunare multă de popoare\nneamurile toate Doamne să Te înconjoare\nTu să șezi mai sus ca dînșii pe nălțimea-Ți mare.\n\n8-Domnul judecă pe neamuri... Doamne fă-mi dreptate\ndupă-a mea neprihănire și nerăutate\ndupă nevinovăția faptelor curate.\n\n9-Pune-odată capăt celor răi și răutății\nîntărește pe toți fiii buni ai bunătății\nTu Cel ce cunoști lăuntrul Doamne al Dreptății.\n\n10-Scutul meu e-n Dumnezeu care mîntuiește\npe cel care-n curăție inima-și păzește\n11-El, drept judecînd, viața tuturor dorește.\n\n12-Dacă cel rău nu se-ntoarce, Domnul Își ascute\nsabia și încordează arcul Său cel iute\n13-Și săgeți de moarte-aruncă vieții lui pierdute.\n\n14-Iată cel rău pregătește rău și-nșelăciune\n15-Face-o groapă, dar într-însa tot el se răpune\n16-Răul ce-l urzea la altul, peste el se pune.\n\n17-Eu voi lăuda pe Domnul pentru-a Lui dreptate\nal Lui Nume Sfînt cînta-L-vor buzele-mi curate\nc-al Său Nume Nalt, Puternic, Sfînt și Minunat e.\n\n"
}