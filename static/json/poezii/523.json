{
"t" : "Psalmul 8",
"d" : "1-Doamne Dumnezeul nostru\ncît de minunat e",
"s" : "al Tău Nume peste fața\nlumii minunate\nmai presus cu mult de ceruri\nslava Ta străbate.\n\n2-Din guri de copii, Tu Doamne\nÎți faci apărare\ncontra celora potrivnici\nplini de îngîmfare\ns-astupi gura celui care\ncaută răzbunare.\n\n3-Cînd privesc la cer, lucrarea\nMîinii Tale Sfinte\nluna, stelele, la care\nTu le ești Părinte\n4-îmi zic: ce e omul Doamne\nca să-l iei aminte?\n\n5-L-ai făcut mai jos puțin doar\nDoamne, decît Tine,\nl-ai încununat cu slavă\nși cinstiri depline\n6-Și l-ai pus peste-ale Tale\nstăpînire-a ține.\n\n7-Peste oi și boi întruna\npeste fiare toate,\n8-Peste păsări, peste peștii\nmărilor umblate...\n9-Doamne, al Tău Nume-n lume\ncît de minunat e!\n\n"
}