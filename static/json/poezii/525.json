{
"t" : "Psalmul 10",
"d" : "",
"s" : "1-De ce stai așa departe\nDoamne-n vremea de necaz\n2-Cînd cei slabi cad jertfă-n cursa\ncelui rău și făr-de-obraz?\n\n3-Se fălește cu batjocuri\nși cu pofta lui cel rău\n4-Cel rău zice cu trufie\ncă nu este Dumnezeu.\n\n5-Treburile lui merg bine\nel împrăștie dispreț\npe-a Ta judecată Doamne\nel nu pune nici un preț.\n\n6-Nu mă clatin - zice dînsul -\nsînt scutit de nenoroc\n7-Plină-i gura lui de blestem\nși sub limbă parcă-i foc.\n\n8-Stă la pîndă lîngă sate\nucigînd nevinovați\n9-Stă-n ascunzători, ca leul\nca să-i tragă-n al lui laț.\n\n10-Se îndoaie, se apleacă\nși săracii-n gheară-i cad\n11-și se-nșeală că nu-i vede\nDumnezeu al lui păcat.\n\n12-Scoală Doamne nalță-Ți Mîna\nnu-Ți uita pe-ai Tăi săraci\n13-De ce să hulească răul\ncă Tu uiți și că Tu taci?\n\n14-O, Tu vezi și știi durerea\ncelui singur și sărman\nîn nădejdea Ta se lasă\ncel nenorocit și-orfan.\n\n15-Nimicește Doamne brațul\ncelui care face rău\npedepsește-i fărdelegea\npierde-l Tu din ochiul Tău.\n\n16-Domnul e-Mpăratul Veșnic\ncei răi pier din Țara Sa\n17-Tu-auzi Doamne rugăciunea\ncelor din durerea grea.\n\nLe dai inimii-ntărire\nși spre ei urechea-Ți pleci\n18-La orfanul care strigă\nDoamne fă-i dreptate-n veci.\n\nȘi să-i faci dreptate celui\nasuprit și abătut\nca să nu mai sufere groaza\nomul cel luat din lut.\n"
}