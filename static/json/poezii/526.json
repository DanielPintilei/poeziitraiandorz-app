{
"t" : "Psalmul 11",
"d" : "- Un psalm al lui David. Către mai marele cîntăreților -",
"s" : "1-Eu la Domnul am scăpare\ncum îmi ziceți mie:\nfugi în munții voștri ca o\npasăre pustie\nca o tristă și pribeagă pasăre pustie?\n2-Iată cei răi și-ncordează\narcul cu săgeată\nca să tragă-n cel ce are\ninima curată\npe ascuns să tragă-n cel cu inima curată.\n3-Cînd se surpă temelia\nce mai poate face\ncel ce caută curăția\nși dorește pace\ncel neprihănit ce caută și dorește pace?\n4-Domnul este-n sfîntu-I Templu\nEl în Cer domnește\nOchiul Lui ne cercetează\ntreaz și ne privește\npe toți oamenii-n tot locul Ochiu-I ne privește.\n5-La cei fără vină-ncearcă\nEl credincioșia\ndar urăște pe cel care\ncaută silnicia\npe-orice om care-n viață caută silnicia.\n6-Peste cei răi plouă Domnul\nflăcări și pucioasă\nvînt dogoritor de moarte\npeste ei se lasă\nasta-i plata care Domnul peste ei o lasă.\n7-Că-I drept Domnul - și dreptatea\npururea iubește\ncel neprihănit lumina\nFeței Lui privește\nFața Lui cel fără vină veșnic o privește.\n"
}