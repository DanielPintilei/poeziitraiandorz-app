{
"t" : "Psalmul 12",
"d" : "- Un psalm al lui David. Către mai marele cîntăreților. De cîntat cu harfa cu 8 coarde -",
"s" : "1-Vino-n ajutor o Doamne\ncăci se duc cei credincioși,\ntot mai rari sînt printre oameni\noamenii evlavioși.\n\n2-Oamenii își spun întruna\nunii altora minciuni,\nau pe buze lingușire\niar în duh, înșelăciuni.\n\n3-Nimicească Domnul toate\nbuzele ce lingușesc\ntoate inimile mîndre\nce-ngîmfîndu-se vorbesc.\n\n4-Pe oricine zice: eu sînt\ntare-n veci, prin limba mea,\ncine poate să mă-nvingă\ncine mă va subjuga?\n\n5-Pentru că săracul plînge\nși cei asupriți se tem,\nDomnul zice: Mă scol astăzi\nca să scap pe cei ce gem.\n\n6-Ale Domnului cuvinte\nsînt ca aurul curat\nca argintul care-n flăcări\ne de șapte ori cercat.\n\n7-Doamne, Tu pe-ai Tăi păzi-i-vei\nși în veci vor fi-apărați\n8-Cei răi mișună-n tot locul\ncînd domnesc cei blestemați.\n\n"
}