{
"t" : "Psalmul 13",
"d" : "- Un psalm al lui David. Către mai marele cîntăreților -",
"s" : "1-Doamne, pînă cînd, o Doamne\nTu mă vei uita mereu\npînă cînd Îți vei ascunde\nFața Ta de robul Tău?...\n\n2-Pînă cînd avea-voi Doamne\nsufletul de temeri plin\npînă cînd voi fi-n necazuri\nși-asuprit de cel hain\nde vrăjmașul meu hain?\n\n3-O, privește, o răspunde-mi\nDoamne Dumnezeul meu\ndă-mi Tu ochilor lumină\nca să n-adorm somnul greu\nsomnul morții lung și greu.\n\n4-Nici vrăjmașul să nu zică:\niată-acum l-am biruit\nși să n-aibă bucuria\ncă mă clatin prăbușit\ncă mă clatin prăbușit.\n\n5-Doamne, cînd în bunătatea-Ți\nși în mila-Ți necurmat\nam în suflet bucurie\nde izbînda ce mi-ai dat.\n\n6-Eu cînt Domnului cu psalmii\nce din veacuri I-au plăcut\nÎi cînt Lui c-atîta bine\nmie Domnul mi-a făcut,\nmie Domnul mi-a făcut...\n\n"
}