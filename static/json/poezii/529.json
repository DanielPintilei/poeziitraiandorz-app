{
"t" : "Psalmul 14",
"d" : "- Un psalm al lui David. Către mai marele cîntăreților -",
"s" : "1-Nebunul grăiește în inima lui\ncă nu-I Dumnezeu\nstricată e lumea cu fapte urîte\nși piere în rău.\n\nNici unul nu este să facă ce-i bine\n2-Iar Domnul de Sus\nSe uită să vadă de-i vreunul cuminte\nsă-L caute supus.\n\n3-Dar toți rătăciră ca niște netrebnici\ndeparte de har,\nnu este nici unul să facă ce-i bine\nnici unul măcar...\n\n4-Pierdutu-și-au mintea toți cei ce fac răul\nși stau sub blestem\npe cei buni mănîncă, pe Domnul nu-L caută\nde Cer nu se tem.\n\n5-Cutremur și spaimă pe toți îi va cuprinde\ncînd Domnul pe nor\nveni-va cu slavă și mare putere\ncu sfîntu-I popor.\n\n6-Mai rîdeți voi astăzi de sfînta nădejde\na celui lovit\ndar marea salvare a lui este Domnul\nCel Sfînt și Slăvit.\n\n7-O, de-ar porni din Sion izbăvirea\nspre-al Tău Israel\nTu Însuți o Doamne să fii izbăvirea\nîn veac pentru el.\n\nCînd Domnul va-ntoarce napoi pe toți prinșii\npoporului sfînt\ncînta-va Israel și Iacov sălta-va\npe noul pămînt...\n\n"
}