{
"t" : "Te-am mințit!",
"d" : "",
"s" : "Cînd în pragul rugăciunii\ncu smerenie-am pășit\no, de cîte ori Isuse,\nTe-am mințit!\n\nCînd cu-a mele buze negre\nal Tău Nume L-am rostit\no, de cîte ori Isuse\nTe-am mințit!\n\nTe mințeam în fața lumii\ncînd mă închinam smerit\ncăci cu mîna cealaltă\nam lovit!\n\nTe mințeam atunci cînd milă\narătam la cel lipsit\ncăci pe-ascuns cu răutate\nl-am vorbit!\n\nTe-am mințit atunci Isuse\nmila Ta cînd o ceream\ncăci pe altul fără milă\nprigoneam.\n\nO, de-atîtea ori în viață\ncînd smerit să par voiam\neram doar de ochii lumii,\nTe mințeam!\n\nDar de-atîtea ori în viață\ncînd în Fața Ta privesc,\nam văzut că Tu știi bine\ncă mințesc...\n\n- Astăzi lacrimile-amare\nce le vărs necontenit\nvor putea să spele oare\nce-am mințit?\n"
}