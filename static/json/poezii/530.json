{
"t" : "Psalmul 15",
"d" : "- Un psalm al lui David -",
"s" : "1-O, Doamne cine-o locui\nîn cortul Tău cel mare\nși pe-al Tău munte cine-ar fi\nlăcaș să aibă oare?\n2-Acel ce umblă-n drum curat\nși voia Ta o face\nacel ce spune-adevărat\ndin inimă, cu pace.\n3-Acel ce nu vorbește rău\ncu limba lui curată\nnu ocărăște-n drumul său\npe nimeni niciodată.\n4-El tot ce-i vrednic de dispreț\nasemenea privește\ndar credincioasele vieți\nîn Domnul le cinstește.\nEl nu-și retrage vorba lui\nchiar pagubă cînd are\n5-Nici nu-și dă banii nimănui\nsă ia dobîndă mare.\nNici contra celui bun nu ia\nvreo mită sau vreo plată...\nAcela ce se poartă-așa\nnu cade niciodată.\n"
}