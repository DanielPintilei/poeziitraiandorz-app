{
"t" : "Psalmul 16",
"d" : "- O cîntare a lui David -",
"s" : "1-Păzește-mă Doamne că-n Tine mă-ncred\n2-Eu zic către Domnul, aleasa-mi iubire:\nTu Doamne ești Stînca pe care eu șed\nTu Doamne ești Singura mea fericire.\n3-Și sfinții din țară, poporul curat\nsînt toată plăcerea ce-o am eu pe lume.\n4-Mulți oameni la idoli și zei s-au plecat\neu nu le-aduc jertfa și nu le pun nume.\n5-Căci Domnul îmi este întregul avut\nși-a mea moștenire ce sorțul mi-ndreaptă\n6-Comoară plăcută la sorți mi-a căzut\nși-o scumpă-avuție pe mine m-așteaptă.\n7-Eu laud pe Domnul ce-n veci îmi dă sfat\nchiar noaptea-mi dă-n suflet povață curată\n8-În față pe Domnul Îl am necurmat\ncînd El mi-e de-a dreapta, nu cad niciodată.\n9-De-aceea sînt vesel și-n veci bucuros\nîn suflet mi-e cîntec și-n trup liniștire\n10-Tu n-ai să-mi lași duhul în noaptea de jos\nși n-ai să îngădui să văd putrezire.\n11-Tu Doamne-arăta-mi-vei a vieții cărări\ncă-n fața Ta Sfîntă e-n veci bucurie\nmereu tot mai scumpe și noi desfătări\nla dreapta Ta fi-vor pe veci de vecie.\n"
}