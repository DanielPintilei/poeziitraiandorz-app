{
"t" : "Psalmul 17",
"d" : "- O rugăciune a lui David -",
"s" : "1-Doamne Bun, ascultă-mi Doamne pricina nevinovată\nși strigarea rugăciunii din neprefăcuta gură\n2-Să se facă-a mea dreptate înainte-Ți arătată\nai Tăi Ochi preasfinți să vadă. De dreptatea mea Te-ndură.\n3-Să mă-ncerci și zi și noapte n-afli-n duhul meu minciună\ncă ce-mi iese de pe buze mi-e și-n gînduri ca-n cuvinte\n4-Iar în legătura cu-alții, după-a Ta povață bună\nmă feresc de-asupritoarea cale-a celor fără minte.\n5-Pașii mei pe-a Ta cărare merg mereu cu neclintire\n6-Ție strig, ascultă Doamne, înspre glasul meu Te-apleacă\n7-Și-mi arată bunătate Cel ce dai adăpostire\ncelor asupriți cînd răii caută răul să li-l facă.\n8-Mă păzește ca lumina ochilor cu-a Tale-aripe\n9-De vrăjmașii mei de moarte și de ura lor cea mare\n10-Că li-e inima închisă și-s făloși în orice clipe\n11-Mă pîndesc și mă-nconjoară la pămînt să mă doboare.\n12-Parcă-ar fi un leu ce-ntruna după pradă stă la pîndă\n13-Scoală Doamne, - aține-i calea, îl doboară și mă scapă\nscapă-mă de toți vrăjmașii și de-a urii lor osîndă\ncu-a Ta sabie-ascuțită de-al lor sînge Tu-i adapă.\n14-Izbăvește-mă Tu Doamne de-acești oameni care-n lume\nparte au în viața asta de belșug și desfrînare\ncărora le-ngădui Doamne bunătăți fără de număr\nde-și îmbuibă și urmașii cu prisosul lor cel mare.\n15-Iar eu Doamne în curata, sfînta nevinovăție\nvoi vedea pe totdeauna Fața Ta cea Strălucită\ncînd mă voi trezi din noaptea ce-a trecut pe veșnicie\nmă voi sătura de Chipul și de Fața Ta Slăvită.\n"
}