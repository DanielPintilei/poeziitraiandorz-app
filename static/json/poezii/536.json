{
"t" : "Psalmul 21",
"d" : "- Un psalm al lui David. Către mai marele cîntăreților -",
"s" : "1-Doamne, bucuros e omul căruia Tu-i dai nălțare\ncînd puternică scutire și-ajutorul Tău i-l dai\ncîtă veselie-i face sfînta Ta ajutorare\n2-căci îi împlinești dorința și-asculți cererea din grai.\n\n3-L-ai întîmpinat cu daruri de slăvită fericire\nși i-ai pus pe cap cunună de-aur scump și strălucit\n4-Îți cerea viață lungă - și i-ai dat-o moștenire...\n- viața pentru totdeauna și pe veci, i-ai dăruit.\n\n5-Mare-i slava lui în urma sprijinului dat de Tine\nTu pui peste el a Tale străluciri și slava Ta\n6-îl faci pricina atîtor binecuvîntări de bine\nși naintea Feței Tale veșnic îl vei bucura.\n\n7-El în Domnul se încrede că-n veci tare El îl ține\n8-Cu-a Ta dreaptă pe toți răii și vrăjmașii Tăi i-alungi\n9-Cînd ai să Te-arați, în flăcări ei vor fi-aruncați de Tine\n10-În mînia Ta-i vei pierde pentru veacurile lungi.\n\n11-Vei stîrpi a lor sămînță dintre neamurile toate\n12-Uneltirea ce-au urzit-o nu va izbuti nicicînd\n13-Vei ținti în el cu arcul și cu trăsnete-i vei bate\n14-Doamne, nalță-Te puternic - și Te vom slăvi cîntînd.\n\n"
}