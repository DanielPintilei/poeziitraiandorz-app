{
"t" : "Psalmul 24",
"d" : "- Un psalm al lui David -",
"s" : "1-E-al Domnului pămîntul\ncu tot ce e pe el\nși lumea cu-a ei oameni\nde orișicare fel.\n\n2-Căci El l-a-ntins pe ape\nși l-a-ntărit pe mări\n3-Cine-ar putea să-I suie\na muntelui Său zări\n\nși cine să se-nalțe\nla Tronu-I minunat?\n4-Cel ce-are mîini curate\nși suflet ne-ntinat,\n\ncel ce n-are-n suflet\nlăcaș pentru minciuni,\nnici jură, nici nu umblă\ncuiva cu-nșelăciuni...\n\n5-El binecuvîntarea\nprimi-va pe pămînt\nși-o stare după voia\nlui Dumnezeu Cel Sfînt.\n\n6-Aceasta-i partea celor\nce-n viață L-au chemat\nși Fața Ta, o Domnul\nlui Iacov au căutat!\n\n7-Nălțați-vă Porți Sfinte\nPorți Veșnice, - în sus!\nsă intre Împăratul\nMăririi fără-apus.\n\n8-Dar cine este-Acela\nal Slavei Împărat?\n- E Domnul Cel Puternic\nViteaz și Înălțat!\n\n9-Porți Veșnice deschideți\nși vă nălțați în sus,\nsă intre Împăratul\nMăririi fără-apus!\n\n10-Dar cine-I Împăratul\nde care ne vestești?\nE Domnul Slavei, Domnul\nOștirilor Cerești!\n\n"
}