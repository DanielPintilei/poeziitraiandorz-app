{
"t" : "Psalmul 25",
"d" : "- Un psalm al lui David -",
"s" : "1-La Tine Doamne îmi înalț eu sufletul, la Tine\n2-În Tine cred, să nu fiu dat vreodată de rușine\nsă nu se bucure nicicînd vrăjmașul meu de mine.\n\n3-Da, toți cîți au nădejdea Ta și-ascultă-a Ta povață\nîn veci nu le va înjosi rușinea a lor față\nci rușinați vor fi cei răi ce Te-au lăsat în viață.\n\n4-Arată-mi Doamne-a Tale căi și-n ele mă îndreaptă\n5-Învață-mă căci numai Tu ești mîntuirea dreaptă\npe totdeauna ești a mea nădejde înțeleaptă.\n\n6-Adu-Ți aminte Domnul meu de marea Ta-ndurare\nde bunătatea Ta din veac cea fără-asemănare\ncă veșnică e mila Ta și seamăn Doamne, n-are...\n\n7-Nu-Ți aminti de-al meu păcat făcut în tinerețe\nși nici de vina c-am călcat curatele-Ți povețe\nci-adu-Ți de mine-aminte-n veac, cu mila Sfintei Fețe.\n\n8-O, Domnul este bun și drept, de-aceea El arată\nla cei pierduți și păcătoși cărarea Lui curată\n9-Și-nvață El pe cei smeriți din ea să nu se-abată.\n\n10-A Tale căi sînt toate-n veci lumină și-ndurare\npentru aceia ce-Ți păzesc porunca cu-ascultare.\n11-O, iartă-mi Doamne vina mea că-mi este grea și mare.\n\n12-Dar care este omul ce se teme de-a Ta Față\naceluia-i arați ce căi s-aleagă el în viață\n13-Și va umbla înveselit cu-ai lui, de-a Ta povață.\n\n14-Domnu-I prieten doar cu-acei ce-n veci de El s-or teme\nși care legămîntul Lui i-nvață-n orice vreme\n15-Eu necurmat privesc spre El - și scap de-orice blesteme.\n\n16-Privește-mă și-ai milă, căci sînt părăsit - și-n rele\n17-Sporesc neliniști necurmat în taina vieții mele\no, scapă-mă degrabă din necazurile grele.\n\n18-Privește-mi Doamne vina și-mi iartă vina toată\n19-Vezi ce mulți sînt vrăjmașii mei cu ură ne-mpăcată\n20-Păzește-mi sufletul, căci cred, fă-mi viața mea scăpată.\n21-Să-mi fie neprihana scut și sfînta curăție\ncă-n Tine Doamne eu mi-am pus nădejdea mea cea vie\n22-O, scapă Doamne de-orice greu pe-ai Tăi pe veșnicie!\n\n"
}