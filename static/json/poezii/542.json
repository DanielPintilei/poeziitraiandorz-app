{
"t" : "Psalmul 27",
"d" : "- Un psalm al lui David -",
"s" : "1-Domnul este-a mea lumină, El mi-e mîntuire\nnu mă tem nimică\n2-Domnul mie-mi este-n viață marea sprijinire\nnu port nici o frică.\n3-Cînd cei răi să mă doboare vin și naintează\ncarnea să-mi despice\ntocmai ei prigonitorii singuri au să cază\nfăr-să se ridice.\n4-Chiar oștiri de-ar fi-mpotrivă-mi eu tot nu m-aș teme\nnici război de vine\n5-Plin de-ncredere în Domnul aș fi-n orice vreme\n- Tu ești lîngă mine.\n6-Doar un lucru cer la Domnul și-l doresc fierbinte\ntoată viața mea:\n7-Vreau să locuiesc în Casa Slavei Tale Sfinte\nsă-Ți văd Sfînta-Ți Față.\n8-Căci în vremea grea la Domnul eu găsesc scutire\nde durerea-adîncă\nEl mă va ascunde-n cortul Lui de ocrotire\nînălțat pe Stîncă.\n9-Înălța-mi-voi atunci capul peste toți vrăjmașii\ncare mă-nconjoară\naducîndu-I jertfe-n templu cînd toți trîmbițașii\ncîntecul coboară.\n10-Doamne, cînd Te chem ascultă-mi glasul dimineața\nmilă ai de mine\n11-De la Tine-mi spune duhul: caută-Mi pururi Fața\niar eu caut spre Tine.\n12-Nu-mi ascunde Fața Doamne, stai de mine-aproape\nvino și-mi ajută,\n13-Nu mă părăsi ci-mi scapă din a morții ape\nviața mea pierdută.\n14-Chiar de m-ar lăsa părinții, Domnul mă primește\n15-Pe-a Ta dreaptă cale\npentru-a-mi rușina vrăjmașii, mă povățuiește\nprin a urii vale.\n16-Nu lăsa să fiu la voia celor răi din fire\n- martori la minciună -\nvor năvăli-mpotrivă-mi plini de asuprire\nfii-mi Tu-mpreună.\n17-Dar eu cred că bunătatea-Ți Doamne au s-o vadă\nochii mei odată...\n18-Ai nădejde-n Domnul, crede și te-mbărbătează\ninimă-ntristată...\n"
}