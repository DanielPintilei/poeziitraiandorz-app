{
"t" : "Psalmul 28",
"d" : "- Un psalm al lui David -",
"s" : "1-Doamne, către Tine strig eu\nStînca mea cea tare,\nauzi glasul meu, răspunde-mi\ndă-mi ajutorare\nsă n-ajung ca cel ce-n groapă\ngata-i să coboare.\n\n2-O, ascultă-mi cînd strig Doamne\nmulta-mi rugăciune\ncînd spre Tine mi se nalță\nmîinile, Preabune...\n3-Nu mă pune-n rînd cu cei răi\nDoamne, nu mă pune...\n\nNici cu cîți vorbesc de pace\nsînt cu gînd de fiare\n4-Doamne, celor răi plătește\ndupă-a lor lucrare\n5-Că nu vor să ia aminte\nslava Ta cea mare.\n\nPentru veci de veșnicie\nEl o să-i zdrobească\n6-Dar slăvit să fie Domnul\nc-o să mă păzească\nși strigarea rugăciunii\nmele s-o primească.\n\n7-Domnul este-a mea tărie\nScutul meu cel tare\ninima-mi în El se-ncrede\nși-am ajutorare\nde aceea-s plin de-o sfîntă\nveselie mare.\n\nȘi Îl laud totdeauna\nprin cîntări curate\n8-Domnul este-a mea tărie\nStîncă și Cetate\npentru Unsul Său și pentru\nneamurile toate.\n\n9-Doamne, mîntuie-Ți poporul\ncu puterea-Ți mare\nși dă-i moștenirii Tale\nbinecuvîntare\nfii-ne Păstor și Sprijin\nneclintit și tare...\n\n"
}