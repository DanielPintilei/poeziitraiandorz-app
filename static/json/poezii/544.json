{
"t" : "Psalmul 29",
"d" : "- Un psalm al lui David -",
"s" : "1-Fiii Domnului dați slavă\nLui și-I dați cinstire\n2-Închinați-vă-n podoabe\npline de sfințire.\n3-Glasul Domnului răsună,\ntunet, peste ape\n4-Glasul Lui este puternic\nși măreț și-aproape.\n5-Glasul Domnului zdrobește\ncedrul cel mai tare\n6-Sirionul și Libanul\nsar de-nfricoșare.\n7-Glasul Domnului Sfînt face\nflăcări să țîșnească\n8-Glasul Domnului pustia\npoate s-o-ngrozească.\n9-Glasul Domnului despoaie\ncedrii cu tărie\nîn Lăcașu-I totul strigă\nSlavă-n veșnicie.\n10-Domnul, la potop sta-n sfîntu-I\nscaun de mărire\nDomnu-n veci Împărățește\nplin de strălucire.\n11-Pe poporul Său, El, Domnul\ntare îl va face\nDomnul binecuvîntează\npe ai Lui cu pace.\n"
}