{
"t" : "Psalmul 30",
"d" : "- Un psalm al lui David, pentru ajutorarea Casei Domnului -",
"s" : "1-Te nalț Doamne pururi căci m-ai ridicat\npe vrăjmași să rîdă, Tu nu i-ai lăsat\n2-Am strigat spre Tine Doamne-ndurător\nTu m-ai scos din groapă, n-ai lăsat să mor.\n\n3-Sufletul meu Doamne, din mormînt l-ai scos\nm-ai adus la viață dintre morți de jos\n4-Domnului cîntați-I ai Lui preaiubiți\nși măritu-I Nume pururea-L slăviți.\n\n5-Căci o clipă ține doar mînia Sa\nîndurarea însă toată viața ta\nseara vine plînsul chinului amar\ndimineața vine veselia iar.\n\n6-Cînd îmi mergea bine cugetam așa:\nniciodată-n viață nu voi mai cădea\n7-Căci pe-un munte tare m-ai fost așezat\n- dar Ți-ai ascuns Fața, și m-am tulburat.\n\n8-Doamne-atunci spre Tine m-am rugat zicînd:\n9-Ce folos ai oare dacă mor curînd,\npoate să Te laude țărîna de jos,\npoate ea să spună cît ești Credincios?\n\n10-Doamne-ascultă, Doamne, fii îndurător\nși-mi ajută Doamne că-s făr-de-ajutor...\n11-Iar Tu-n veselie plînsul mi-ai schimbat\ndezlegîndu-mi jalea, iar m-ai bucurat.\n\n12-De aceea duhul și inima mea\npururi o să-Ți cînte, mute nu vor sta\nDoamne, Domnul Slavei, eu cît voi trăi\nne-ncetat pe Tine Te voi preamări...\n\n"
}