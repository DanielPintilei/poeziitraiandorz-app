{
"t" : "Psalmul 32",
"d" : "- Un psalm al lui David. O cîntare -",
"s" : "1-Fericit e-acel ce are\nfărădelegile iertate\nși acela cu păcate\ncoperite și uitate.\n2-Fericit cel ce nu-i ține\nDomnu-a lui vinovăție\nși în duhul cărui nu e\ngînd ascuns și viclenie.\n3-Cît tăcusem și eu Doamne\nmă topeam mergînd pe cale\n4-Zi și noapte-aveam asupră-mi\napăsarea Mînii Tale.\nMă uscam ca țărna vara\ncînd de secetă-i pătrunsă\n5-Atunci mi-am strigat spre Domnul\ntoată vina mea ascunsă:\nDoamne, - am zis, mărturisi-mi-voi\ntoată fărădelegea Ție,\n- Și Tu m-ai iertat de toată\nmulta mea vinovăție.\n6-De aceea cel cucernic\npotrivită rugă-Ți facă\nși chiar ape mari să vină\npeste dînsul n-au să treacă.\n7-Doamne, Tu-mi ești ocrotirea\nTu mă scoți din strîmtorare\nTu mă izbăvești din moarte\nși mă-nconjuri cu cîntare...\n8-Eu - îmi zice Domnul mie -\nte voi învăța întruna\nși-arăta-ți-voi calea care\ns-o urmezi întotdeauna.\n9-Nu fiți ca un cal pe care\nse pun frîne și zăbrele\nsau ca un catîr sălbatic\nrău și nesupus pe cale.\n10-De pedepse multe are\nparte omul cel de silă\ndar cel ce se-ncrede-n Domnul\nva fi-nconjurat cu milă.\n11-Voi toți cei fără prihană\nbucurați-vă deodată\nscoateți strigăte și cînturi\ncei cu inima curată.\n"
}