{
"t" : "La toți mi-am spus",
"d" : "",
"s" : "La toți mi-am spus durerea Doamne\nla toți ceream, plîngînd, un sfat\nzadarnic, - toți au rîs de mine\nTu Singur, Tu m-ai ascultat!\n\nȘi-apoi cît am dorit mulțimii\nsă-i spun de harul Tău ales,\nce mulți au rîs mereu de mine\nși ce puțini m-au înțeles!\n\nAm fost căzut, dar din pierzarea\nîn care-atîta vreme-am stat\nsă mă ridic să scap Isuse\nTu, - numai Tu, m-ai ajutat!\n\nÎn ceasul greu al suferinței\ndin cei pe care i-am iubit\nn-a fost nici unul să m-ajute\nTu Singur nu m-ai părăsit.\n\nCînd am dorit o mîngîiere\ncînd am fost singur și uitat\nși n-a venit Isuse nimeni\nTu, Singur Tu, m-ai cercetat.\n\nLa porți adesea cunoscute\nîn clipe grele am bătut\ndar nimeni n-a vrut să mă știe\nTu, Singur Tu, m-ai cunoscut!\n\nDar cît Te-am tot rugat Isuse\nîn ceasul nopților tîrzii\nși cît am plîns eu pentru dînșii\nTu, Singur Tu, Isuse știi.\n"
}