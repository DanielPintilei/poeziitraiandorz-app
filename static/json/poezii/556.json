{
"t" : "Psalmul 41",
"d" : "- Un psalm al lui David. Către mai marele cîntăreților -",
"s" : "1-Fericit e-acela care îngrijește de sărac\nel în ziua rea, scăpa-va, căci I-e Domnului pe plac.\n\n2-Domnul îl va ține-n viață și păzi-l-va fericit\nEl nu-l va lăsa pe placul celor ce l-au dușmănit.\n\n3-Domnul lui îi va fi sprijin cînd va fi bolnav în pat\nîi va ușura durerea și din greu va fi scăpat.\n\n4-Eu zic Doamne, fie-Ți milă, sufletul să-mi vindeci iar\ncă-mpotriva Ta Stăpîne am păcătuit amar.\n\n5-Toți vrăjmașii zic de mine: pînă cînd va mai trăi,\ncînd se va sfîrși cu dînsul, numele-i cînd va pieri?\n\n6-Cei ce vin ca să mă vadă strîng în contra mea temei\nsă vorbească neadevăruri despre mine, printre ei.\n\n7-Toți vrăjmașii, împotriva mea bîrfesc șoptind mereu\ncă nenorocirea asta îmi va fi sfîrșitul meu.\n\n8-E-atins rău de tot - zic dînșii - pururi nu se va scula\n9-Chiar și-acela ce cu mine una-n pace viețuia,\n\nchiar și fratele meu pașnic, cel din pîinea mea hrănit\ncontra mea și el călcîiul și-l ridică nesimțit.\n\n10-Dar Tu Doamne mă ridică și mă fă să izbutesc\ndupă cum li se cuvine, fă-mă Tu să le plătesc.\n\n11-Prin aceasta voi cunoaște că de Tine sînt iubit\nde vei face ca de cei răi eu să nu fiu biruit.\n\n12-Tu m-ai sprijinit o Doamne pentru neprihana mea\nși m-ai așezat ca veșnic să rămîn în fața Ta.\n\n13-Preamărit să fie Domnul și-al Lui Nume pe deplin\nDumnezeul lui Israel, pînă-n veci. Amin. Amin.\n\n"
}