{
"t" : "Psalmul 47",
"d" : "- Un psalm al fiilor lui Core. Către mai marele cîntăreților -",
"s" : "Partea 1\n-O, bateți ne-ncetat din palme\nvoi neamuri, toate și cîntați\ncu strigăte de bucurie\npe Dumnezeu să-L înălțați.\n2-Căci Domnul Cel Prea Nalt temut e\npeste pămînt El e-mpărat\n3-El ne supune pe-alte neamuri\nEl țări întregi ne-a subjugat.\n4-El ne alege moștenirea\ncomoara pentru Israel\naleasa slavă pentru Iacov\npe care îl iubește El.\nPartea 2\n5-Dumnezeu Se suie între\nstrigăte de biruinți\nDomnul naintează-n cînturi\nși în trîmbițări de sfinți.\n6-Domnului cîntați!... Cîntați-I\nÎmpăratului, cîntați\n7-El e Împăratul lumii\nînțelept să-L lăudați.\n8-Dumnezeu împărățește\npeste neamuri necurmat\nstă pe Tronul Slavei Sale\nîn sfințenie-mbrăcat.\n9-Domnii țărilor se-adună\ncu al Său popor supus\ncăci al Lui e scutul lumii\nDomnul e nălțat nespus...\n"
}