{
"t" : "Psalmul 48",
"d" : "- Un psalm al fiilor lui Core. O cîntare -",
"s" : "Partea 1\n1-Mare este Domnul, de toți lăudat\nîn cetatea-I sfîntă, pe-al Său munte nalt.\n2-Ce frumoasă culme e Sionul sfînt\nbucuria mare-a-ntregului pămînt.\nÎnspre Miazănoapte-i locul înălțat\nal Cetății-n care-I Marele-mpărat.\n3-Dumnezeu în Sfîntul Lui Lăcaș Slăvit\ncunoscut e ca un Turn Nebiruit.\n4-Se strînsese oastea multor împărați\nși doar cît trecură toți înspăimîntați.\n5-Și-nlemniți privind-o cu groază-au fugit\n6-apucați de-un tremur și de-un chin cumplit.\n7-Au fost duși cum numai de furtuni se sparg\nși zdrobesc corăbii din Tarsis în larg.\n8-Cum ni se spusese, astfel am văzut\nîn Cetatea Sfîntă... Domnul fie-i Scut.\nPartea 2\n9-O Doamne-n Casa Ta gîndim\nla marea-Ți bunătate\n10-Că Numele - și Slava Ta\npămîntu-ntreg străbate.\n11-Se bucură Sionul nalt\nși-a Iudei fiice cîntă\nde-a Tale judecăți cerești\nde-a Ta dreptate sfîntă.\n12-Străbateți voi Sionul tot\nși turnurile-i toate\nle numărați și-i cercetați\nfrumoasele-i palate.\nȘi spuneți celor viitori\n13-Că Domnu-I Mare foarte\nEl Călăuză ne va fi\nși Domn pînă la moarte.\n"
}