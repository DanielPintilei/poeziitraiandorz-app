{
"t" : "Psalmul 50",
"d" : "- Un psalm al lui Asaf -",
"s" : "Partea 1\n1-Dumnezeul Însuși, Domnul a vorbit\ncheamă tot pămîntul pîn-la asfințit\n2-Din Sion, cununa frumuseții Lui\nde-acolo străbate Fața Domnului.\n3-Dumnezeul nostru vine-nvingător\nînainte-I merge foc mistuitor.\n4-El spre ceruri strigă și înspre pămînt\nși la judecată cheamă neamul sfînt:\n5-Strînge-Mi pe aceia ce i-am ales Eu\nce-au primit prin Jertfă legămîntul Meu.\n6-Ceru-atunci va spune de Dreptatea Sa\nEl va fi Acela ce va judeca.\nPartea 2\n7-Ascultă-Mi azi înștiințarea și-al Meu Cuvînt poporul Meu\nascultă Israel că Eu sînt Stăpînul tău și Dumnezeu.\n8-Nu pentru jertfa te mustru că ea-Mi stă-n față necurmat\n9-Nu voi lua nici țapi, nici tauri din al tău staul lăudat.\n10-De Mi-ar fi foame nu-ți cer ție, că tot ce-i pe pămînt e-al Meu\n13-Mănînc Eu oare țapi și tauri sau sînge crezi tu că beau Eu?\n14-Lui Dumnezeu adu-I ca jertfă al mulțumirii dar curat\nși-ți împlinește cu credință ce I-ai promis și te-ai jurat.\n15-În ziua ta cea rea Mă cheamă și Eu te voi scăpa grăbit\niar tu Mă vei slăvi cu suflet evlavios și fericit.\n16-Dar celui rău îi zice Domnul: ce tot înșiri a Mele legi\nși spui de-a Mele legăminte - cînd tu nu vrei să le-nțelegi?\n17-Cînd tu urăști a Mea mustrare și-arunci napoi Cuvîntul Meu\n18-Te-aduni cu hoții și stricații\n19-Dai drumul gurii lor la rău,\nurzești cu limba vicleșuguri\n20-Și stai mereu să clevetești\nși frații tăi de-aceeași mamă, cu limbă rea mereu bîrfești.\n21-Acestea le-ai făcut și totuși Eu am tăcut și-am așteptat\niar tu-ai crezut atunci că și Eu cu tine M-am asemănat\ndar nu, ci pentru toate-acestea degrabă Eu te voi mustra\nîntreaga ta fărădelege voi arunca-o-n fața ta...\n22-Luați dar seama toți cei care pe Dumnezeu vreți să-L uitați\nsă nu vă sfîșii și de nimeni să nu puteți mai fi scăpați.\n23-Acel ce mulțumire-aduce ca jertfă, Mă va lăuda\nși-acela ce-și păzește calea vedea-va mîntuirea Mea.\n"
}