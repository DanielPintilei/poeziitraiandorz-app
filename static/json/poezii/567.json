{
"t" : "Psalmul 52",
"d" : "- O cîntare a lui David, făcută cu prilejul celor spuse de Doeg edomitul lui Saul cînd spunea: “David s-a dus în casa lui Abimelec” -",
"s" : "Partea 1\n1-De ce tu om netrebnic cu răul te-ai făli?\na Domnului iubire cu mine-n veci va fi.\n2-Cu limba ta vicleană doar rele născocești\nca briciul care taie, viclean și rău ce ești!\n3-Tu mai degrabă răul ca binele-l lucrezi\nminciuna mai degrabă ca adevărul crezi.\nPartea 2\n4-Iubești numai cuvinte\nde vieți nimicitoare -\nom plin de răutate\ncu limbă-nșelătoare!\n5-De-aceea Cel Puternic\nte-a smulge pe vecie\ndin cortul tău nemernic\nși din a Lui moșie.\nPartea 3\n6-Cei fără de prihană vedea-i-vor și s-or teme\nrîzînd de cel rău dînșii vor zice-n orice vreme:\n7-Acesta nu-L luase pe Domnul ca cetate\nci se-ncredea-n averea-i și-n multa-i răutate.\n8-Dar eu în Casa Sfîntă sînt ca măslinul verde\nmă-ncred că bun e Domnul și-n veci nu mă voi pierde.\n9-Te voi slăvi o Doamne de-a pururea pe Tine\ncă-n marea-Ți bunătate lucrat-ai pentru mine\nși printre-ai Tăi avea-voi nădejde și credință\nîn Numele Tău care mi-e-n veci bunăvoință.\n"
}