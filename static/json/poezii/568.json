{
"t" : "Psalmul 53",
"d" : "- O cîntare a lui David... De cîntat pe flaut -",
"s" : "1-Nebunul grăiește în inima lui\ncă nu-i Dumnezeu\n2-Stricată e lumea și-n fapte urîte\nfac oamenii rău...\nnu este nici unul să facă ce-i bine\n3-Iar Domnul de Sus\ndin ceruri Se uită de este vreunul\nsă-L caute supus.\n4-Dar toți rătăciți sînt, stricați de păcate\ndeparte de har,\nnu este nici unul să facă ce-i bine\nnici unul măcar...\n5-Pierdutu-și-au oare toți mintea aceia\nce relele fac,\nce-Mi mîncă pe cei buni cum pîinea-și mănîncă\nși Domnului tac?\n6-Atunci tremura-vor de spaimă ivită\nca fără temei,\nchiar Domnul va frînge pe cei ce-ți vor răul\nlovindu-i pe ei.\n7-Tu Doamne-i vei face pe toți de rușine\nTu Domnul Cel Sfînt\nlovi-i-vei pe dînșii lăsîndu-i de-ocară\npierduți pe pămînt...\n8-O, cine-ți aduce din Sion scăparea\nsărman Israel\nși cine-o mai face vreodată să vină\nspre tine din el?\nDa, Domnul va-ntoarce napoi pe toți prinșii\npoporului sfînt,\nși-atuncea Israel și Iacov sălta-vor\npe noul pămînt.\n"
}