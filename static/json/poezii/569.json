{
"t" : "Psalmul 54",
"d" : "- O cîntare a lui David. De cîntat pe instrumente cu coarde. Făcută cînd au venit zifiții să-i spună lui Saul: “Știi că David stă ascuns printre noi?” -",
"s" : "1-Salvează-mă Doamne prin Numele Tău\nși fă-mi Tu dreptate cu-a Tale puteri\n2-A mea rugăciune mi-auzi Domnul meu\ncînd gura mea strigă din multe dureri.\n3-Căci iată străinii încep a veni\ncu grea silnicie viața să-mi ia\nei nu vor o Doamne de Tine a ști\ndeparte-i de dînșii cunoașterea Ta.\n4-Dar mie mi-e Domnul pe veci ajutor\nEl pururea-I sprijin la sufletul meu\n5-Tot răul va-ntoarce pe-acei ce mi-l vor\nTu Doamne-i vei pierde, căci Bun ești mereu.\n6-Atunci, cu drag jertfe-Ți voi da pe deplin\nslăvind al Tău Nume Bun-voitor\n7-Căci El mi-e scăpare din orișice chin\nși ochii vedea-mi-vor dorințele lor.\n"
}