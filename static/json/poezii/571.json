{
"t" : "Psalmul 56",
"d" : "- O cîntare de laudă a lui David. Se cîntă ca “Porumbel din stejarii depărtați”. Făcută cînd l-au prins filistenii la Gat -",
"s" : "1-Ai de mine milă Doamne... mila Ta cerească\ncăci vin niște oameni iarăși să mă hărțuiască\nzilnic umblă să mă-nghită, să mă nimicească...\n2-Toată ziua-mi caută ceartă cei vrăjmași cu mine\nsînt mulți Doamne și se luptă fără de rușine\n3-Dar oricînd mă tem, eu Doamne, mă încred în Tine.\n4-Eu mă laud doar cu Domnul și Cuvîntul-i tare\nmă încred în El, și teamă inima mea n-are\nce-mi pot face niște oameni, ce-mi pot face oare?\n5-Ei merg mi-ating dreptatea - și-au doar gînduri rele\n6-Uneltesc, pîndesc și-mi caută urma căii mele\ncăci doresc să-mi ia viața și zilele mele.\n7-Ei nădăjduiesc și scapă prin nelegiuire\nrisipește-a lor mulțime Doamne, cu grăbire\nîn mînia Ta doboară-i Doamne cu grăbire.\n8-Tu îmi numeri ai vieții pași de pribegie\npune-mi lacrimile-n vasul Tău - și mi le scrie\nștiu că-n Cartea Ta sînt scrise Doamne pe vecie.\n9-Toți vrăjmașii mei dau fuga cînd Te strig pe Tine\nștiu și ei că Tu ești Doamne pururea cu mine\nvăd și ei cum Tu mă aperi și ești lîngă mine.\n10-Eu mă voi făli cu Domnul, cu Cuvîntu-I tare\n11-Mă încred în El și teamă inima mea n-are\nce-mi pot face niște oameni, ce-mi pot face oare?\n12-Doamne, să-mi țin juruința cea făgăduită\nsînt dator să-Ți aduc jertfă pentru mulțumită\njertfă-aleasă și plăcută pentru mulțumită.\n13-Că m-ai izbăvit din moarte și din prăbușire\nca să-Ți umblu înainte Doamne-n strălucire\nîn a celor vii lumină către strălucire...\n"
}