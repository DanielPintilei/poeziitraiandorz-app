{
"t" : "Psalmul 57",
"d" : "- O cîntare de laudă a lui David. “Nu nimici”... Făcută cînd a fugit în peșteră, urmărit de Saul -",
"s" : "1-Ai milă Doamne, ai milă de mine\ncă-n Tine crede sufletul supus\n2-Și sub a Tale-aripi îmi caut scăpare\npîn-ce nenorocirea s-o fi dus.\n\n3-Eu strig spre Domnul Cel din Înălțime\nși Domnul pentru mine va lucra\n4-iar El din ceruri îmi va da scăpare\nchiar cînd cel rău ocări va arunca.\n\n5-Da, Domnu-mi va trimite bunătatea\nși-a Lui credincioșie-n orice loc\n6-Mi-e sufletul ca între niște fiare\nca între oameni care varsă foc.\n\nCa niște sulițe le sînt dinții Doamne\nca sabia-ascuțită-i limba lor,\n7-Dar Tu Te nalță peste ceruri Doamne\nși pe pămînt, deasupra tuturor.\n\n8-Ei mi-ntinseseră un laț în cale\nși sufletul mi se încovoia\n9-Mi-au fost săpat o groapă înainte\ndar au căzut curînd tot ei în ea.\n\n10-Mi-e tare inima și-s gata Doamne\ndin harfă și-alăută-acum să-Ți cînt\n11-Trezește-te tu suflet și tu harfă\ndin zori de zi, cîntați-I Celui Sfînt.\n\n12-Te voi slăvi printre popoare Doamne\n13-căci bunătatea-Ți foarte s-a mărit\n14-Înalță-Te mai sus de ceruri Doamne\nși tot pămîntul Ție fă-l smerit.\n\n"
}