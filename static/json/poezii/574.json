{
"t" : "Psalmul 59",
"d" : "- O cîntare de laudă a lui David. “Nu nimici”... Făcută cînd a trimis Saul să-i împresoare casa ca să-l omoare -",
"s" : "Partea 1\n\n1-Salvează-mă o Doamne de-ai mei vrăjmași cu bine\nde toți ai mei potrivnici scutește-mă pe mine.\n\n2-De toți cei ce fac răul, cu Mîna Ta mă scapă\nși de aceia care cu sînge se adapă.\n\n3-Căci iată-i stînd la pîndă viața a mi-o prinde\ncei puși numai pe rele, vreau curse a-mi întinde.\n\nUrzesc la lucruri rele spre mine îndreptate\ndeși n-am nici o vină și n-am făcut păcate.\n\n4-Deși sînt fără vină, cel rău se pregătește...\n- Trezește-Te, ieși Doamne naintea mea, privește.\n\n5-O Doamne Dumnezeul Oștirilor slăvite\nde-ai pedepsi pe-aceste noroade răzvrătite!\n\n6-Și nici de unii Doamne de n-ai avea-ndurare\ncă-s vînzători și-obraznici și răi fără-ndreptare.\nPartea 2\n\n7-Se-ntorc în orice seară\nurlînd ca niște cîini\nși dau ocol cetății\nsă prindă prada-n mîini.\n\n8-Din gura lor ies rele\nțîșnind nelegiuit\nîn gură-au numai săbii\nși zic: cine-a privit?\n\n9-Dar Tu de ei rîzi Doamne\nde-al lor neam Îți bați joc\n10-Oricîtă li-e puterea\neu nu mă tem deloc.\n\nCi-n Tine am nădejdea\ncă ești salvarea mea\n11-Naintea mea ieși Doamne\nși-arată-mi mila Ta.\n\nIeși Doamne și-mi plinește\ndorința ce-o nutresc\nîn sufletul meu, față\nde cîți mă prigonesc.\n\n12-Nu-i omorî, păstrează-i\nsă-i știe neamul tot\nîi fă pribegi, doboară-i\nTu Doamne Savaot.\n\n13-Că-n gura lor păcat e\ntot ce vorbesc și simt\nmîndria lor să-i prindă\ncînd blestemă și mint.\n\n14-Mînia Ta să-i piardă\nsă nu mai fie-n veac\nsă vadă toți că-n Iacov\nTu-mpărățești cu plac.\n\nPartea 3\n\n15-Ca niște cîini ce urlă se-ntorc în orice seară\nși ocolesc cetatea să prindă prada-n gheară.\n\n16-Pîndesc dincoace-ncolo căutînd în veci mîncare\nși toată noaptea umblă flămînzi fără-ncetare.\n\n17-Eu Doamne-a Ta putere o cînt de dimineață\ncă Tu-mi ești Turnul tare de izbăvire-n viață.\n\n18-Te voi slăvi de-a pururi Tăria mea cea tare\n19-Căci Tu Preabune Doamne mi-ești Turnul de scăpare.\n\n"
}