{
"t" : "Psalmul 60",
"d" : "- O cîntare de laudă a lui David spre învățătură. Se cîntă ca și “Crinii mărturiei”. Făcută cînd purta război cu sirienii din Mesopotamia și cu sirienii din Teba și cînd s-a întors Ioab bătînd Valea Sării, douăsprezece mii de edomiți -",
"s" : "1-O Doamne, Tu ne-ai lepădat\nvin’ iar și ne ridică,\nTu-n lume ne-ai împrăștiat\npe noi pe toți Te-ai mîniat\no vino iar ca altădat’\ndin nou și ne ridică...\n2-Pămîntul ni l-ai zguduit\no vindecă-l Tu iară\npămîntul ni l-ai zguduit\nl-ai împărțit și l-ai rănit\nrepară-l unde-i greu lovit\nși vindecă-ni-l iară.\n3-Ai încercat poporul Tău,\ndă-i iarăși mîngîiere!\nTu l-ai trecut prin locul greu\nl-ai adăpat cu vinul rău\nde-a amorțit în chinul său -\ndă-i iarăși mîngîiere!\n4-Ai dat poporului Tău steag\nsă-l nalțe fără frică\nle-ai dat să-nalțe sfîntul steag\npentru-Adevărul Tău cel drag\ndu-L Tu pe-al biruinței prag\nși nalță-l, fără frică.\n5-Ai Tăi iubiți, s-o poată-avea\nadu-le Tu scăpare\najută-ne prin dreapta Ta\nauzi-ne cînd vom striga\najută-ne cînd vom chema\nși dă-ne-n veci scăpare.\n6-Grăit-a Sfîntul Dumnezeu:\n- Eu sînt Biruitorul\nSihem și Sucot le-mpart Eu\n7-Manase și Galaad e-al Meu\nEfraim și Iuda, tot ce vreau,\nEu sînt Biruitorul.\n8-Moabul, loc Mi-e de spălat\ncăci Eu sînt peste toate\npeste Edom M-am ridicat\nși filistenii-n lung și-n lat\nde slava Mea s-au bucurat\ncăci Eu sînt peste toate.\n9-În Edom - locul întărit\no, cine ne va duce?\n10-Ori nu Tu Domnul Cel Slăvit\nTu care-acum ne-ai părăsit\ncu-a noastre oști de ne-ai ieșit?\n- Tu Doamne ne vei duce.\n11-Dă-ne-ajutor să izbîndim\ncă omul nu ne poate\n12-Cu Dumnezeu noi biruim\ncu El mari lucruri săvîrșim\ncu El vrăjmașii ni-i zdrobim\ncu El... căci Domnul poate.\n"
}