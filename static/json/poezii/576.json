{
"t" : "Psalmul 61",
"d" : "- Un psalm al lui David. De cîntat pe instrumente cu coarde -",
"s" : "1-Ascultă-mi Doamne strigătele mele\nși-mi ia aminte rugăciunea mea,\n2-Căci de la capul lumii strig spre Tine\nși mi se roagă tristă inima.\nMă du pe stînca ce n-o pot ajunge\ncăci mi-e prea sus - și singur nu răzbesc\n3-Tu Doamne ești Cetatea mea cea tare\nîn contra celor ce mă dușmănesc.\n4-Aș vrea să locuiesc pe veci în Tine\nde-a Tale-aripe-n veci adăpostit\n5-Căci Tu-mi asculți a mele juruințe\nTu moșteniri cerești mi-ai dăruit.\n6-Tu dai la Împăratul zile multe\nlungi-se-vor de-a pururi anii Lui\n7-În veci va sta pe Scaunul Slavei Sale\ncinstit și drept naintea Domnului.\nFă-ți bunătatea și credincioșia\nde-a pururi veghetoare-asupra Sa\n8-Atunci cînta-voi Numele Tău Doamne\nmereu plinindu-mi juruința mea.\n"
}