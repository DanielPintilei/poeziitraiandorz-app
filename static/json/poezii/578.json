{
"t" : "Psalmul 63",
"d" : "- Un psalm al lui David. Făcut cînd era în pustia lui Iuda -",
"s" : "1-O Doamne, Tu-mi ești Domnul - și eu mă-ncred în Tine\nși după Tine-mi caută tot sufletu-nsetat\nși după Tine-mi trupu-mi tînjește lungi suspine\nca-n locul fără ape, pustiu și sec și-uscat.\n2-Așa Te văd eu Doamne în sfînta Ta cetate\nși-n Casa Ta puterea și slava să-Ți privesc\n3-Mai mult decît viața e marea-Ți bunătate\nde-aceea-a mele buze Te cîntă și slăvesc.\n4-Te-oi binecuvînta dar, a mele zile toate\nși-n Marele Tău Nume eu brațe voi nălța\n5-Tu saturi al meu suflet ca de cerești bucate\nși-n strigăte voioase Te cîntă gura mea.\n6-Cînd noaptea-n așternutu-mi pe Tine Te-am în mine\nși cînd gîndesc la Tine în nopți de privegheri\n7-Tu-mi ești tot ajutorul... sub aripile-Ți sfinte\nsînt plin de veselie și plin de mîngîieri.\n8-Mi-e sufletul meu Doamne pe veci lipit de Tine\ncu Mîna Ta cea dreaptă Tu pururea m-ajuți\n9-Iar cei ce-mi caută viața cu mîini de sînge pline\nîn adîncimea morții vor merge-n veci pierduți.\n10-Vor fi loviți de săbii, șacalii o să-i prade\n11-Dar Împăratu-n Domnul pe veci s-o bucura\noricine Lui Îi jură pe veci în cinste șade\nEl gura mincinoasă pe veci o va-nfrunta.\n"
}