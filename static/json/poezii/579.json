{
"t" : "Psalmul 64",
"d" : "- Un psalm al lui David -",
"s" : "1-Ascultă-mi glasul Doamne\nascultă-mi-l cînd gem\nmă scapă de vrăjmașul\nde care eu mă tem.\n2-Păzește-mă de curse\nde oamenii stricați\nde ceata zgomotoasă\na celor blestemați.\n3-Ca sabia li-e limba\nși-ntruna și-o ascut\nzvîrlind cu vorbe-amare\nîn cel ce n-are scut.\n4-Ei trag pe-ascuns în omul\nce nu e vinovat\nlovindu-l fără teamă\ncînd nu s-a așteptat.\n5-Se-mbărbătează-n rele\nțin sfat cum vor lucra\ncînd pun pe cale cursa\nzic: cine ne-ar vedea?\n6-Urzesc nelegiuirea\nși zic: am izbutit...\nLăuntrul lor din suflet\nca iadu-i de cumplit.\n7-Dar Dumnezeu aruncă\nsăgeți asupra lor\ndeodată-i vezi cum grabnic\nei cad loviți și mor.\n8-Căderea li se trage\ndin limba lor cea rea\ntoți cîți îi văd se miră\ndin cap vor clătina.\n9-Și-nfricoșați zic: iată\nlucrarea Domnului!\n- toți recunosc c-aceasta\ne numai plata Lui!\n10-Dar cei fără prihană\nîn Domnul sînt scutiți\nse laudă cu toții\ncă-n El sînt fericiți.\n"
}