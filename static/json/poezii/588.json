{
"t" : "Psalmul 73",
"d" : "- Un psalm al lui Asaf -",
"s" : "1-Da, bun este Domnul, bun cu-adevărat\ncu ai Lui, cu cei cu sufletul curat\n2-Totuși să slăbească-al meu picior era\npașii erau gata a-mi aluneca\n3-Căci priveau cu jind la cei nesocotiți\nși gîndeam la cei răi cît sînt de fericiți.\n\n4-Iată: pîn-la moarte ei n-au nici un chin\nal lor trup le este de grăsime plin\n5-N-au de suferințe parte pe pămînt\nși feriți de toate cele rele sînt\n6-De-aceea mîndria este salba lor\nși-asuprirea-mbracă pe asupritor.\n\n7-Li se umflă ochii de grăsimea rea\nși-au mai mult decît le cere inima\n8-Rîd, cei răi la suflet, de-asupriri vorbesc\nplini sînt de trufie și-ngîmfat vorbesc\n9-Își înalță gura pîn-la cer de sus\nși-a lor limbă parcă lumea a supus.\n10-De aceea, iată, toți la dînșii vin\nlumea-ntreagă-nghite apa lor din plin\n11-Zicînd: ce să poată Dumnezeu a ști\nce-ar putea cunoaște Cel Preaînalt de-aci?\n12-Așa-s cei răi astăzi: fericiți mereu\nîși măresc averea neștiind de greu...\n\n13-Geaba mi-am păstrat eu sufletul curat\nși-n neprihănire mîna mi-am spălat\n14-Căci în fiecare zi mă văd lovit\nși în orice dimineață pedepsit...\n15-Dac-aș zice: fac și eu cum fac cei răi\nn-aș fi credincios cu neamul alor Tăi.\n\n16-M-am gîndit la astea ca să le-nțeleg\ndar zadarnic m-am trudit să le dezleg\n17-Pîn-am mers în sfîntul Domnului lăcaș\nși-am privit sfîrșitul neamului vrăjmaș\n18-Tu-i pui Doamne-n locul cel alunecos\nși-i arunci în prăpăd nimicindu-i jos.\n\n19-Cum sînt nimiciți ei într-o clipă-atunci\nsînt pierduți năprasnic și sfîrșesc în munci\n20-Ca un vis la deșteptare Doamne-așa\nlepăda-i-vei Tu la deșteptarea Ta...\n21-... Cînd mi-era amară inima-ndeajuns\nși-n adînc de suflet mă simțeam străpuns.\n\n22-Eram prost și fără judecată-așa\ncum e dobitocul înaintea Ta.\n23-Doamne, eu cu Tine sînt neîncetat\ncăci de mîna dreaptă Tu m-ai apucat\n24-Cu-al Tău sfat bun viața-mi vei călăuzi\npînă cînd în slava Ta mă vei primi.\n\n25-Doamne, doar pe Tine eu Te am în cer\nși-aici doar de Tine eu mai am plăceri\n26-Inima și carnea pot a-mi-se topi\nfiindcă Domnul pururi partea mea va fi\n27-Doamne, cîți Te lasă, toți se nimicesc\npier cei ce credința Ta o părăsesc.\n\n28-Dar cît pentru mine, fericirea mea\ne de Tine Doamne, a mă-apropia\ncăci întotdeauna Domnul Dumnezeu\nși-al Lui Nume este adăpostul meu\nca să spun în lume de-ale Lui lucrări\nși să-I cînt de slavă veșnice cîntări.\n\n"
}