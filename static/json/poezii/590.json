{
"t" : "Psalmul 75",
"d" : "- Un psalm al lui Asaf. O cîntare. “Nu nimici” -",
"s" : "1-Te lăudăm o Doamne, în veci Te lăudăm\ncei ce-Ți vestim lucrarea și Numele-Ți chemăm\n2-Cînd vremea hotărîtă veni-va, - Domnu-a zis:\nvoi judeca-n dreptate, așa cum este scris.\n\n3-De s-ar clinti pămîntul\ncu toți ce-l locuiesc,\nEu, Domnul, sînt Acela\nce stîlpii-i întăresc.\n\n4-Eu zic la toți cei trufași: să nu vă îngîmfați\nși celor răi: voi capul să nu vi-l prea nălțați,\n5-Să nu vă țineți capul așa de sus acum\nnici nu vorbiți cu-atîta trufie pe-orice drum.\n\n6-Că nici din Răsărituri\nși nici de la Apus\nnici din pustiu nu-i vine\nnălțarea cuiva sus.\n\n7-Ci Dumnezeu a-Acela ce judecă pe rînd\npe unul scoborîndu-l, pe altul înălțînd\n8-În Mîna Lui e cupa în care fierbe-un vin\nplin de-amestecătură și de mînie plin.\n\nCînd El îl varsă-atuncea\ncei răi din lume-l iau\nîl sug, îl sorb cu sete\nși pînă-n fund îl beau.\n\n9-Iar eu aceste lucruri le voi vesti mereu\nca laudă și cinste s-aduc lui Dumnezeu\n10-Vei doborî întreagă puterea celor răi\npe veci s-o nimicească a focului văpăi,\n\ndar celui drept puterea\nși fruntea vei nălța\nel veșnică lumină\nși slavă va avea...\n\n"
}