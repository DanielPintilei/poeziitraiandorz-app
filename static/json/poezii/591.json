{
"t" : "Psalmul 76",
"d" : "- Un psalm al lui Asaf. O cîntare. De cîntat pe instrumente cu coarde -",
"s" : "1-Dumnezeu în Iuda, cunoscut e El\nMare-I al Lui Nume peste Israel.\n2-În Salem Îi este cortul Lui iubit\nși-n Sion e locul Lui de locuit.\n3-Acolo sfărmat-a El săgeți apoi\nscuturi, săbii și-arme multe de război.\n4-Tu ești mai Măreț de mii și mii de ori\nmai puternic decît munți de răpitori...\n5-Despoiați au fost vitejii inimoși\nși-adormiră-n moarte, toți neputincioși.\n6-La a Ta mustrare Doamne Preaslăvit\ncai și călărime toți au adormit.\n7-Cît de-nfricoșat ești Tu-n mînia Ta\ncine poate-atuncea contra Ta să stea?\n8-Hotărîri din ceruri Doamne ai rostit\nși-a tăcut pămîntul mut și îngrozit.\n9-Cînd să faci dreptate, Tu ridici cuvînt\nizbăvești săracii toți de pe pămînt.\n10-Omul Te slăvește și-n mînia sa\ncînd Te-mbraci Tu Doamne cu urgia Ta.\n11-Faceți juruințe și vi le-mpliniți\ntoți cîți stați cu Domnul, Lui vă dăruiți.\n12-El a-nfrînt mîndria omului nălțat\npentru regii lumii El e-nfricoșat.\n"
}