{
"t" : "Psalmul 81",
"d" : "- Un psalm al lui Asaf. De cîntat pe ghitit -",
"s" : "1-Cîntați cu veselie lui Dumnezeu, cîntați\nPreasfîntului lui Iacov cîntînd, vă bucurați\n2-Cîntați-I o cîntare, așa cum El a vrut\ndin harfa cea plăcută, din tobe și-alăut...\n3-Sunați-I Lui din trîmbiți\nla lună nouă-n zori\nla lună plină-n ziua\ndoritei Sărbători!...\n\n4-Aceasta este-o lege în veac lui Israel\nporuncă de la Domnul lui Iacov, pentru el\n5-El, Domnul, rînduit-a lui Iosif astă-zi\natunci cînd împotriva Egiptului porni\natuncea auzirăm\nun Glas Sfînt și plăcut\nun Glas pe care însă\nnoi nu L-am cunoscut:\n\n6-I-am descărcat povara și-al umărului chin\ncă mîinile lui coșul cel greu azi nu-l mai țin.\n7-Cînd M-ai strigat răspuns-am și-ndată te-am scăpat\nla apele Meriba, atunci te-am încercat\n8-Poporul Meu, ascultă\nEu te voi îndruma,\n- o, dacă tu Israel\nsă Mă asculți ai vrea!...\n\n9-De n-ai avea la tine vreun zeu din cei străini\nla dumnezeii-aceia nicicînd să nu te-nchini\n10-Căci Eu sînt Domnul care te-am scos din mîna rea\ndeschide-ți gura largă și Eu ți-o voi umplea!...\n11-Dar turma Mea iubită\nnici seama n-a luat,\npoporul Meu Israel\nvai, nu M-a ascultat!\n\n12-Atunci în voia poftei din inima lor rea\nEu i-am lăsat ca sfatul și drumul a-și urma\n13-O, dacă-ar vrea Israel s-asculte ce spun Eu\no, dacă-ai Mei ar merge cu drag pe drumul Meu,\n14-Într-o clipită-aș bate\npe toți vrăjmașii lor\nși Mi-aș întoarce Mîna\nspre cel asupritor...\n\n15-Cei ce-L urăsc pe Domnul atunci L-ar linguși\nși pacea lui Israel pe veci ar dăinui\n16-I-aș sătura viața cu grîul cel mai bun\nși i-aș hrăni cu mierea ce stîncile-o adun\nda, i-aș umplea viața\ncu grîul cel mai bun\nl-aș îndulci cu mierea\nce stîncile-o adun...\n\n"
}