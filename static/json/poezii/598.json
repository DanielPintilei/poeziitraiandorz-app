{
"t" : "Psalmul 83",
"d" : "- Un psalm al lui Asaf. O cîntare -",
"s" : "1-Nu tăcea o Doamne, nu Te odihni\nDumnezeul nostru Cel Preasfînt și Mare\n2-Căci vrăjmașii iată, iar prind a porni\nși-și înalță capul iarăși cu-ngîmfare.\n3-Fac viclene planuri pe-ai Tăi a-i lovi\nși-s în contra celor ce-s în paza-Ți bună\n4-Veniți, dintre neamuri, azi a-i nimici\n- zic ei - de Israel nici să se mai spună.\n5-Se strîng într-un suflet și fac legămînt\n6-din cortul lui Edom și ismaeliții\nMoabul și Hagar,\n7-și mulți alții sînt\nde toți... filistenii și toți amoriții...\n8-Asiria și ea cu ei se uni\ns-ajute la fiii lui Lot îndeaproape\n9-Fă-i Doamne să pată ce Madian păți\nSisera și Iabin la Ghison în ape.\n10-Aceștia-n En-Dor au fost nimiciți\najunși ca gunoiul cu lutul întruna\n11-Pe-ai lor fă-i ca Oreb și Zeeb zdrobiți\npe toți domnii lor ca Zebah și Talmuna.\n12-Căci ei zic: să punem noi mîna acum\npe-a Domnului Casă, pe țara Lui bună...\n13-Fă-i Doamne ca praful-n vîrtej de pe drum\nca paiul ce zboară luat de furtună...\n14-Ca focul ce-aprinde și arde păduri\nca flacăra care toți munții i-aprinde\n15-Tot astfel i-alungă cu-a vîntului guri\nca viforul groazei i-aleargă și-i prinde.\n16-Le-acopere fața de-ocări și rușini\nca astfel să caute ei Doamne-al Tău Nume\n17-Și fă-i de ocară să umble străini\nși plini de rușine să piară din lume.\n18-Să știe cu toții că numai Tu Cel\nal cărui Nume e Domnul, Preasfîntul\nești Cel Preaputernic în orișice fel\npe veci de vecie, și cît e pămîntul.\n"
}