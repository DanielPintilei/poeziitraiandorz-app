{
"t" : "Psalmul 84",
"d" : "- Un psalm al fiilor lui Core. De cîntat pe ghitit -",
"s" : "1-Ce plăcut Îți e Lăcașul Doamne al Puterii Sfinte\n2-După-a Tale curți îmi plînge sufletul cu dor fierbinte\nîmi suspină și-mi tînjește sufletul cu dor fierbinte.\n\nInima și carnea-mi strigă după Dumnezeul Mare,\n3-Pîn-și pasărea acolo își găsește cuib și stare\ncuib în care rîndunica să-și adoarmă puii, are.\n\nAh, a Tale-altare Doamne Dumnezeul meu și Împărate\n4-Fericiți cîți stau în Casa și-n plăcuta Ta Cetate\ncăci ei pot mereu să-Ți cînte, în plăcuta Ta cetate.\n\n5-Fericiți cîți pun tăria lor în Tarea Ta Ființă\ncare-n inima lor poartă a credinței locuință\nși-a încrederii în Domnul neclintită locuință.\n\n6-Cînd trec ei prin valea jalei o prefac loc de izvoare\nși-n Sionul sfînt la Domnul au să I se-nfățișeze\nînaintea Lui în slavă ei au să se-nfățișeze.\n\n7-Din putere în putere ei au să înainteze\nși-n Sionul sfînt la Domnul au să I se-nfățișeze\nînaintea Lui în slavă ei au să se-nfățișeze.\n\n8-Dumnezeule-al Puterii, rugăciunea mi-o ascultă\nDumnezeule-al lui Iacov nu-mi uita strigarea multă\nia-mi aminte rugăciunea, nu-mi uita strigarea multă.\n\n9-Tu Cel ce ești Scutul nostru Dumnezeule privește\nfața unsului Tău vezi-o cum suspină și tînjește\ncum dorește, cum așteaptă, cum suspină și tînjește.\n\n10-Mai mult face-o zi în curtea-Ți ca o mie-n altă parte\neu aleg să stau în pragul Casei Tale pîn-la moarte\nn-aleg corturile urii, ci-Ți vreau Casa pîn-la moarte.\n\n11-Căci un Scut și-un Soare-I Domnul, El dă slavă și-ndurare\nnelipsiți de nici un bine sînt aleșii Săi oricare\ncei ce duc o viață sfîntă și aleșii Lui oricare.\n\n12-Doamne al Puterii, sfinte sînt lăcașele-Ți senine\nfericit e omul care pururea se-ncrede-n Tine\nomul care-o să le vadă, ce mereu se-ncrede-n Tine.\n\n"
}