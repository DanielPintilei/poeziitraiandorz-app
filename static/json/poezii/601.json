{
"t" : "Psalmul 86",
"d" : "- O rugăciune a lui David -",
"s" : "1-Ia aminte Doamne și m-ascultă iar\ncăci nenorocit sînt și lipsit amar,\n2-Sufletul păzește-mi, scapă-l de cei răi\ncă sînt și eu unul din iubiții Tăi.\n\nScapă-Ți Doamne robul Tău îndurerat\ncă se-ncrede-n Tine Doamne ne-ncetat.\n\n3-Ai de mine milă Doamne cînd Te chem\ncăci întreagă ziua eu Te strig și gem\n4-Veselește sufletul robului Tău\ncăci spre Tine Doamne mi-l înalț mereu.\n\n5-Tu ești bun o Doamne, gata a ierta\nMilostiv spre-aceia care Te-ar chema\n6-Pleacă-Ți Doamne-urechea cînd Te chem mereu\nîmi ascultă glasul și suspinul greu.\n\n7-Eu Te chem în ziua de necaz, cea grea\ncă m-asculți cu milă și mă vei scăpa.\n8-Nimeni nu-i ca Tine între dumnezei\nși nimic, ca Tine, nu lucrează ei.\n\n9-Toate-a lumii neamuri care le-ai făcut\nda-Ți-vor Doamne slavă Numelui Temut\n10-Căci doar Tu ești Doamne Cel ce faci minuni\nnumai Tu ești Domnul, Slava Tu-o aduni.\n\n11-Calea Ta mă-nvață... și-am să umblu-n ea\nfă-mi de Tine să-aibă teamă inima\n12-Și-am să-Ți cînt din toată inima mea eu,\nvoi mări-al Tău Nume Dumnezeul meu.\n\n13-Că nespus de mare și de bun Tu ești\ndin a morții-adîncuri viața-mi izbăvești.\n14-Doamne, niște trufași vin în contra mea\nși asupritorii viața vor să-mi ia.\n\n15-Dar Tu Doamne, Tu-mi ești mult îndurător\nplin de bunătate, blînd și răbdător\n16-Pleacă-Ți Tu privirea spre necazul meu\ndă-mi putere Doamne, scapă-mă din greu.\n\n17-Semn fă pentru mine, pe ai mei vrăjmași\ncînd vedea-vor Doamne rușinați să-i lași\ncăci Tu ești cu mine, mă ajuți mereu\nși mă mîngîi Doamne Dumnezeul meu.\n\n"
}