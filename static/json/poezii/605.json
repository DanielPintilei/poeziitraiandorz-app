{
"t" : "Psalmul 90",
"d" : "- O rugăciune a lui Moise, omul lui Dumnezeu -",
"s" : "1-Doamne Tu-ai fost locul nostru de-adăpost din neam în neam\n2-Mai nainte de-a fi munții, cînd noi Doamne nici eram\nmai nainte de-a fi lumea și pămîntul zămislit\ndin vecii pe veșnicie - Tu ești Dumnezeu Slăvit.\n3-Tu-ntorci oamenii-n țărînă, zici: întoarceți în pămînt\n4-Căci o mie de-ani la Tine ca o zi trecută sînt\nca o strajă dintr-o noapte\n5-Tu îi mături ca un vis\ndimineața sînt ca iarba ce-a-nflorit și s-a deschis.\n6-Înflorește dimineața, seara e uscată iar\n7-Noi pierim de-a Ta mînie, ne-ngrozim de-al Tău amar\n8-Pui naintea Ta tot răul care l-am făcut de-ajuns\nși-n lumina Feței Tale scoți păcatul nostru-ascuns.\n9-Ale noastre zile toate pier de-a Ta urgie-acum\niată anii noștri zboară, ca un sunet, ca un fum\n10-Iată anii vieții noastre sînt pînă la șaptezeci\ndoar a celor mai puternici se ridică la optzeci,\nși tot lucrul lor cu care, bieți de noi, ne lăudăm\nnu-i decît dureri și trudă, trece iute, noi zburăm.\n11-Dar cine ia seama bine Doamne la tăria Ta\ncine-i oare cum se cere temător a Te-asculta?\n12-Doamne-nvață-ne mai bine zilele să numărăm\nca o inimă-nțeleaptă cum vrei Tu să căpătăm\n13-Doamne-ntoarce-ne cu milă, pînă cînd mai zăbovești?\nși de robii Tăi Te-ndură să-i ajuți și izbăvești.\n14-Satură-ne zilnic Doamne Tu de bunătatea Ta\nși viața noastră-ntreagă veseli ne vom bucura\n15-Bucură-ne tot atîtea zile cîte-am fost smeriți\ntot atîția ani o Doamne cîți am fost nedreptățiți.\n16-Robii Tăi să-Ți vadă slava - și lumina fiii lor\n17-Fie-a Ta bunăvoință Doamne peste-al Tău popor\nși a mîinilor lucrare Doamne Tu să ne-o-ntărești\nAmin, Doamne lucrul nostru pînă-n veci să-l întărești.\n"
}