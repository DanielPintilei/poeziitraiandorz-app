{
"t" : "Psalmul 93",
"d" : "- Un psalm al lui David -",
"s" : "1-Domnul Sfînt împărățește îmbrăcat în măreție\nEl veșnic e-mpărat\nDomnul îmbrăcat și-ncins e cu puteri pe veșnicie\nde aceea este tare tarea lumii temelie\nși stă neclătinat.\n2-Tronul Său de-mpărăție e-așezat din vremi uitate\nTu ești din veșnicii.\n3-Rîurile urlă Doamne, rîurile urlă toate\nvalurile lor se umflă, cu putere revărsate\nși pline de mînii.\n4-Însă mai puternic decît orice vuiet de-apă mare\nmai tare, mai temut,\ndecît vuietul de valuri de pe-nfuriata mare\neste Domnul Sfînt în ceruri, în Lăcașul Său Cel Tare\nși fără de-nceput.\n5-Ale Tale mărturii sînt Doamne-n totul adevărate\nși pline de tării\nși sfințenia-i podoaba Casei Tale minunate\nDoamne, pentru toată vremea vremilor îndelungate\nși-n veci de veșnicii.\n"
}