{
"t" : "Psalmul 95",
"d" : "- Un psalm al lui David -",
"s" : "1-Veniți, veniți nălțați cu toții\nspre Domnul cînturile voastre\nveniți strigînd de bucurie\nspre Stînca Mîntuirii noastre.\n\n2-Să mergem către El cîntîndu-I\nspre slavă-I imnuri să răsune\n3-El e-mpăratul, Dumnezeul\na cărui slavă nu apune,\n\nmai sus decît toți dumnezeii\nEl este Dumnezeul Mare\n4-El ține-a lumilor adîncuri\nși munții-n Mîna Lui îi are.\n\n5-A Lui sînt marginile mării\nde Mîna Lui e ea creată\nși El a întocmit uscatul\ncu Mîna-I binecuvîntată.\n\n6-Veniți să ne-nchinăm nainte-I\nși să cădem spre Sfînta-I Față,\nsă ne plecăm genunchii noștri\nAcelui ce ne-a dat viață.\n\n7-Căci El e Dumnezeul nostru\nnoi turma din a Lui pășune\npovățuită de-a Lui Mînă...\n- O, de-ați urma ce El vă spune!\n\n8-Nu vă-mpietriți ca la Meriba\nși ca la Masa în pustie\n9-Unde părinții voștri-adus-au\nispită și-ncercare Mie...\n\nDeși văzură-a Mele lucruri\n10-ei patruzeci de ani întruna\nde M-am scîrbit de neamu-acesta\nce-i cîrtitor întotdeauna.\n\nȘi-am zis: e-un neam al rătăcirii\nce-a Mele căi nu Mi le știe,\n11-nu vor intra-n a Mea odihnă,\njurat-am în a Mea mînie...\n\n"
}