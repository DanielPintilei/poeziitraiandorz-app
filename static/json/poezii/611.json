{
"t" : "Psalmul 96",
"d" : "1-Cîntați o cîntare nouă cîți Domnului slujiți\ntoți Domnului cîntați-I cîți lumea locuiți",
"s" : "2-Toți Domnului cîntați-I, slăviți Numele-I Sfînt\nși marea-I mîntuire vestiți-o pe pămînt.\n3-Istorisiți-I slava\nprin neamurile tari,\nprintre popoare spuneți\nminunile Lui mari.\n4-Căci Mare este Domnul și foarte lăudat\ndecît toți dumnezeii e mai înfricoșat\n5-Toți zeii altor neamuri sînt idoli morți de lut\ndar Domnul Cel Puternic, tot cerul l-a făcut.\n6-În fața-I strălucirea și măreția sînt\npodoaba și mărirea în tot Lăcașu-I Sfînt\n7-Familii și popoare, dați Domnului Sfînt, dați\ndați Numelui Său slavă și cinste-ngenuncheați.\n8-Dați Domnului Sfînt slava cea cuvenită Lui\nintrați și-aduceți daruri în curtea Domnului\n9-Vă închinați nainte-I sfințit împodobiți\ncu tremur stați în fața-I cîți lumea locuiți.\n10-Spuneți printre popoare că Domnul e-mpărat\nde-aceea lumea-i tare și stă neclătinat\nEl judecă-n dreptate popoare de-orice fel\n11-Tot cerul și pămîntul se bucure de El,\nse bucure și marea cu-ntregul ei cuprins\n12-Cîmpia să tresalte cu largul ei întins\ncopacii din pădure să strige fericiți\nde bucuria Celui de care-s răsădiți.\n13-Să cînte totul - totul înaintea Domnului\ncăci vine El și-aduce pe veci dreptatea Lui\nEl lumea cu dreptate s-o judece va sta\nși neamurile toate-n credincioșia Sa.\n"
}