{
"t" : "Psalmul 97",
"d" : "",
"s" : "1-Împărățește Domnul cu mărire\npămîntul să se veselească-ntreg\nși să se bucure mulțimea mare\nde-ostroave care glasu-I înțeleg.\n\n2-Cu nori și negură Se înconjoară\nși-a Tronului Său sfinte temelii\nîn veci Dreptatea e și Judecata\nși-acestea rămînea-vor pe vecii.\n\n3-Nainte-I merge focul Lui ce arde\npe toți aceia care-L dușmănesc\n4-Cu fulgerele-I lumea luminează\npămîntul vede, neamuri se-ngrozesc.\n\n5-În față-I munții se topesc ca ceara\nnaintea Lui căci El e veșnic Sfînt\n6-Spun cerurile marea Lui dreptate\nvăd slava Lui toți cei de pe pămînt.\n\n7-Sînt rușinați toți cîți slujesc la idoli\nși toți cei cîți cu idoli s-au fălit\ntoți zeii lor, în fața Lui se-nchină\n8-Sionu-aude-aceasta fericit.\n\nȘi vesele sînt fiicele lui Iuda\nde-a Tale Doamne sfinte judecăți\n9-Căci Tu ești Cel Prea-nalt pe tot pămîntul\nși mai presus de orice zei Te-arăți.\n\n10-Urîți ce-i rău, voi cîți iubiți pe Domnul\ncăci El păzește sufletu-a lor Săi\npe credincioșii Săi Și-i izbăvește\ndin mîinile și cursa celor răi.\n\n11-Lumina, din vecii e semănată\npentru acei ce sînt neprihăniți\nși bucuria numai pentru-aceia\ncu inima curată și smeriți.\n\n12-Voi cei cu inima fără prihană\nîn Domnul ne-ncetat vă bucurați\nsfințenia și slava Lui cea mare\nprin laudele voastre să nălțați.\n"
}