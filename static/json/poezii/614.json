{
"t" : "Psalmul 99",
"d" : "- Un psalm al lui David -",
"s" : "1-Domnul Sfînt împărățește, neamurile se-ngrozesc\nstă pe heruvimi - și-a lumii temelii se zguduiesc.\n2-Domnul în Sion e Mare\nși nălțat peste popoare\nDomnul în Sion e Sfînt\nși nălțat peste pămînt.\n3-Oamenii să preamărească al Tău Nume-nfricoșat\nc-al Tău Nume-I Preaputernic și Preasfînt și Minunat.\n4-Oamenii să laude tăria Împăratului cu zel\nTu-ntărești, Tu faci dreptate, judecînd pe Israel.\n5-Înălțați-L toți pe Domnul proșternuți pîn-la pămînt\ndați lui Dumnezeu mărire, căci e Sfînt, e Sfînt e Sfînt.\n6-Moise și Aron, din preoți, iar din ceilalți Samuel\nau chemat, demult, pe Domnul - și-a luat aminte El.\n7-Domnul le-a vorbit din stîlpul cel de nor... ei au păzit\nlegea Lui și toate cîte Dumnezeu le-a poruncit.\n8-Doamne Dumnezeul nostru, Tu i-ai ascultat oricînd\nle-ai fost Dumnezeul milei, iertător și bun și blînd,\nle-ai fost plin de îndurare, totdeauna iertător\ndar le-ai pedepsit greșeala, vina umbletelor lor.\n9-Înălțați în veci pe Domnul toți cîți sînteți pe pămînt\nvă-nchinați pe sfîntu-I munte, căci e Domnul Sfînt, Sfînt, Sfînt.\n"
}