{
"t" : "Psalmul 101",
"d" : "",
"s" : "1-Cînta-Ți-voi bunătatea și dreptatea\nda, Doamne, numai Ție-Ți voi cînta\n2-Pe calea sfîntă și neprihănită\ncu-nțelepciune eu mă voi purta.\n\nCînd vei veni la mine oare Doamne?\n- umbla-voi fără vină-n Casa Ta\n3-Naintea mea nimic rău nu voi pune\nurăsc a celor răi puterea rea.\n\n4-Îndepărta-voi inima stricată\nde drumul rău nici nu voiesc să știu\n5-Voi nimici pe toți clevetitorii\npe cel trufaș nici nu-l voi suferi.\n\n6-Asupra credincioșilor din țară\navea-voi ochii pururi ațintiți\nca ei să locuiască lîngă mine\nsluji-mi-vor numai cei neprihăniți.\n\n7-Cel care se dedă la-nșelăciune\nîn casa mea nicicînd n-o să mai stea\nacel ce-i place a grăi minciună\npe veci va fi-alungat din fața mea.\n\n8-În fiecare nouă dimineață\npe toți cei răi din țară-am să-i stîrpesc\nîn țara Domnului să nu mai fie\nnici unii care răul săvîrșesc.\n"
}