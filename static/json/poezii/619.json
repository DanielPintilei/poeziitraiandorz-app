{
"t" : "Psalmul 104",
"d" : "",
"s" : "1-Binecuvîntează suflete al meu\nbinecuvîntează-n veci pe Dumnezeu\nDoamne, Tu ești Mare, necuprins de Sfînt\nstrălucirea slavei este-al Tău veșmînt.\n\n2-Cu lumina ca-ntr-o haină Te-nvelești\ncerul ca un cort Tu Doamne-l dezvelești\n3-Faci din ape vîrful Locului Tău Sfînt\ndin nori Tu-Ți faci cortul și plutești pe vînt.\n\n4-Tu Îți faci din vînturi solii Tăi cei iuți\nși din flăcări slujitorii Tăi temuți\n5-Tu ai pus pămîntul pe-așezarea sa\nși el niciodată nu s-ar clătina.\n\n6-Tu acoperise-i cu adîncu-atunci\nca și cu o haină care i-o arunci\napele stăteau pe munți-atunci așa...\n7-Dar fugit-au toate la certarea Ta,\n\nde-al Tău glas de tunet apele-au fugit\n8-Peste munți și văi - și nu s-au mai oprit\npînă-n locul unde ele-aveau de stat\nunde hotărîrea Ta le-a așezat.\n9-Margini Tu le-ai pus și nu le vor păși\nca să nu se-ntoarcă lumea-a coperi\n10-Tu faci ca izvoare să țîșnească-n văi\nși ele curg toate printre munții Tăi.\n\n11-Tu adăpi în ele fiare din cîmpii\nși-și astîmpăr setea asinii din pustii\n12-Păsările-au cuiburi pe marginea lor\nși prin ramuri ele, fac un dulce cor.\n\n13-Tu uzi munții Doamne din Lăcașu-Ți Sfînt\nși cu roduri saturi tot acest pămînt\n14-Tu faci să răsară vitelor pășuni\nși verdețuri, hrană pe pămînt aduni.\n\n15-Vin spre-nveselire, untdelemn curat\npîinea spre-ntărire, toate Tu le-ai dat\n16-Sînt udați copacii Domnului Slăvit\ncedrii din Liban, ce Domnul i-a sădit.\n\n17-Sus în ei fac cuiburi păsări din amiazi\ncocostîrcu-și are locul lui în brazi\n18-Munții cei înalți sînt adăpost la cerbi\nși-adăpost la iepuri, stîncile cu ierbi.\n\n19-El făcut-a luna pentru vremuri, sus\nsoarele cunoaște cînd e-al lui apus\n20-Tu dai întuneric, noaptea Tu o faci\nși-atunci orice fiare mișcă-ntre copaci.\n\n21-Urlă după pradă puii cei de leu\nîși cer și ei hrana de la Dumnezeu\n22-Cînd răsare ziua fug napoi cu zor\nși se culcă iară-n vizuina lor.\n\n23-Însă omu-ncepe munca-i pe hotar\nși muncește pînă se-nserează iar.\n24-Cît de multe-s Doamne cîte-ai făptuit\nTu cu-nțelepciune toate le-ai zidit.\n\n25-Iată marea-ntinsă... și în apa sa\nce viețuitoare mișună în ea\n26-Acolo corăbii umblă cu temei\nși leviatanul joacă-n valul ei.\n27-Toate-acestea Doamne-așteaptă mila Ta\nhrana lor la vreme tuturor a da\n28-De le-o dai Tu Doamne, ele o primesc\nÎți deschizi Tu Mîna - ele se hrănesc.\n\n29-Îți ascunzi Tu Fața, ele se-nspăimînt’\nle iei Tu suflarea, iar se fac pămînt\n30-De-Ți trimiți suflarea, iarăși le zidești\nși-astfel fața lumii pururi o noiești.\n\n31-Pînă-n veci va ține slava Domnului\nbucure-Se Domnul de lucrarea Lui\n32-De privești pămîntul el va tremura\nde-ai atinge munții ei vor fumega.\n\n33-Domnului cînta-I-voi cît voi mai trăi\nvoi slăvi pe Domnul pînă cînd voi fi\n34-Ale mele graiuri fie-I Lui pe plac\nbucuros de Domnul eu voi fi în veac.\n\n35-Piară păcătoșii toți de pe pămînt\ncei răi nu mai fie, ducă-se-n mormînt\nlăudați pe Domnul toți în orice fel\nbinecuvîntează-L suflete pe El.\n"
}