{
"t" : "Psalmul 108",
"d" : "- O cîntare. Un psalm al lui David -",
"s" : "1-Îmi este gata inima\nsă-Ți cînte Doamne, Ție\ncu bucurie voi cînta\ndin instrumente voi suna\naceasta este slava mea\npe veci de veșnicie.\n\n2-Deșteaptă-te tu harfa mea,\ndeșteaptă-te-alăută\nîn zori de zi mă voi scula\n3-și Doamne, Te voi lăuda\nîn multe neamuri Te-a cînta\ncîntarea mea plăcută.\n\n4-Căci mare-i bunătatea Ta\ncît cerul, și mai mare!\nCredincioșia Ta și ea\ncît norii se va înălța\n5-Înalță-Ți Doamne slava Ta\nmai sus de cer și soare!\n\n6-Iubiții Tăi, spre-ai ajuta\nascultă-ne și-i scapă!\n7-El Domnul Sfînt, a zis așa:\nSihemul îl voi fărîmița\nValea Sucot voi măsura\ncînd vremea o să-nceapă.\n\n8-Căci țara Galaad e-a Mea\nși-a lui Manase țară\nEfraim, e ca un coif, așa\nIuda-i un toiag în Mîna Mea\n9-Moab, e-un vas spre-a Mă spăla\nnu uit pe vreunii-afară,\n\npeste Edom voi arunca\na Mele-ncălțăminte\nde bucurie voi striga\nspre filistean și țara sa\nasupră-i Mă voi bucura\ncu strigăte-n cuvinte...\n\n10-O, cine oare m-ar putea\nîn Edom duce iară?\n11-Ori nu Tu Doamne, dac-ai vrea\nTu, ce ne-ai lepădat așa\nși nu mai vrei a nainta\ncu-a noastre oști afară?\n\n12-Dă-ne-ajutor în ziua grea\ncă-n oameni nu-i să fie\n13-Cu Dumnezeu vom nainta\ncu El mari lucruri vom lucra\nEl pe vrăjmași ni-i va sfărma\npe veci de veșnicie.\n\n"
}