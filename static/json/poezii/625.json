{
"t" : "Psalmul 110",
"d" : "- Un psalm al lui David -",
"s" : "1-Domnul a zis Domnului meu:\nLa dreapta Mea stai pînă\nvoi pune pe vrăjmașii Tăi\nsub talpa Ta-n țărînă!\n2-Va-ntinde Domnul din Sion\nputernica-I Domnie\nzicînd: domnește între-acei\nce-Ți poartă vrăjmășie!\n3-Poporul Tău e Doamne plin\nde-o sfîntă-nflăcărare\ncînd Îți aduni oștirea Ta\nputernică și mare,\ncu sfîntă-mpodobire ca\ndin sîn de zori senine\nca roua tineretul Tău\nla Tine Doamne vine...\n4-Jurat-a Domnul Sfînt, și Lui\nnu-I pare rău să ție:\nTu-n felul lui Melhisedec\nești preot pe vecie...\n5-Da, Domnul Cel din dreapta Ta\npe toți cei mari zdrobește\nîn ziua cînd mînia Lui\nspre dînșii se pornește.\n6-Dreptatea-n neamuri face El\nși-i plin de trupuri moarte\npe-al țării-ntins cînd va zdrobi\nEl capete deșarte.\n7-El bea din rîu în mersul Lui\n- cînd iese aurora -\nde-aceea capu-Și va nălța\ndeasupra tuturora!\n"
}