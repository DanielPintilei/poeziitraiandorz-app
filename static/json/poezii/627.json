{
"t" : "Psalmul 112",
"d" : "- Scris pe vremea lui Neemia -",
"s" : "1-Să-L lăudați în veci pe Domnul\ncu psalmi și imnuri care-I plac\ncăci fericit e omul care\nde Domnul se va teme-n veac\nși care-a lui plăcere-și are\nde-a Domnului porunci și sfat\n2-Sămînța lui va fi-ntărită\nși neamul binecuvîntat.\n3-El are-n casă bogăție\nbelșug din toate va avea\nneprihănirea lui statornic\npe totdeauna va ținea.\n4-La cel nevinovat, în noapte\nlumină îi va răsări\ncăci Domnu-i plin de milă pururi\nși drept și-ndurător va fi.\n5-Ce bine-i merge-n veci la omul\nce dă cu milă și-mprumut,\ncînd, rînduite cu dreptate\nel orice faptă și-a făcut.\n6-El nu se va clinti vreodată\noricîte valuri vor veni.\nPe cel neprihănit cu cinste\nurmașii îl vor pomeni.\n7-El nu se teme de vești rele,\nsenin și pașnic e mereu\ncăci inima îi este tare\nîncrezătoare-n Dumnezeu.\n8-Da, inima-i e mîngîiată\nși-i fără teamă-n orice pași\npînă ce-și vede împlinită\ndorința-i față de vrăjmași.\n9-El este darnic, - dă la altul,\n- cît vecii ține mila sa\nde-aceea capul său cu cinste\nși slavă se va înălța.\n10-Cel rău cînd vede lucru-acesta\nse mînie, scrîșnește-n dinți,\ndar ale celor răi rămînă\nneîmplinite-orice dorinți.\n"
}