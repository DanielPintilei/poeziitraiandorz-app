{
"t" : "Psalmul 113",
"d" : "",
"s" : "1-Lăudați pe Domnul robii Domnului\nlăudați slăvitul, Sfîntul Nume-al Lui\n2-Fie-I Sfîntul Nume binecuvîntat\nde acum și pînă-n veacul necurmat.\n\n3-De la Răsărit și pîn-la Scăpătat\nfie-al Lui Sfînt Nume binecuvîntat\n4-Căci nălțat e foarte Domnul Savaot\npeste-a lumii neamuri, peste cerul tot.\n\n5-Cine-i ca al nostru Domn și Dumnezeu\ncare-atît de Sus își are locul său?\n6-El privirea-Și pleacă, pleacă-Și Ochiul Sfînt\nca să vadă totu-n cer și pe pămînt.\n\n7-Cel sărac, din țărînă, e de El scăpat\ndin gunoi, lipsitul, e de El nălțat,\n8-Cu cei mari i-așează El la masa lor\ncu mai marii peste-al Domnului popor.\n\n9-El dă-o casă celei ce n-avea copii\nși o face mamă veselă-ntre fii...\nLăudați pe Domnul robii Domnului\nlăudați cu toții Sfîntul Nume-al Lui!\n"
}