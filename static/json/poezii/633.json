{
"t" : "Psalmul 118",
"d" : "",
"s" : "1-Lăudați pe Domnul, căci El este bun\ncăci în veac Îi ține îndurarea Lui\n2-Să zică Israel: Domnul este bun\ncăci în veșnicie mila-I va ținea.\n\n3-Casa lui Aron să zică: Domnu-I bun\ncăci în veac Îi ține îndurarea Lui\n4-Cîți se tem de Domnul zică necurmat\ncă-n vecie ține mila Domnului.\n\n5-În mijlocul strîmtorării L-am chemat\nEl m-a ascultat și-n larg m-a izbăvit\n6-Domnul e cu mine, nu mă tem de nimic\nce-ar putea să-mi facă cel nelegiuit?\n\n7-Domnul mie-ajutorul, El m-a bucura\nși-mplini-mi-va dorul față de vrăjmași\n8-Mai bine să-ți cauți în Domnul adăpost\ndecît să te-ncrezi în oameni, - ei sînt lași!\n\n9-Mai bine să-ți cauți în Domnul adăpost\ndecît să te-ncrezi în cei mari din cetăți\n10-Toate neamurile mă înconjurau\ndar în Numele Lui Sfînt - le fac bucăți.\n\n11-Mă înconjurau și mă împresurau\ndar în Sfîntu-I Nume eu le voi zdrobi\n12-Mulți sînt dar se sting ca focul cel de spini\neu în Sfîntu-I Nume le voi nimici.\n\n13-Tu mă împingeai ca să mă faci să cad\nînsă Domnul meu Cel bun m-a izbăvit\n14-Domnul mi-e tăria, pentru El eu cînt\nlaudele mele, căci m-a mîntuit.\n\n15-Glas de biruință nalțe cei sfințiți\nDreapta Domnului în veac va birui\n16-Dreapta Domnului Se nalță peste tot\nDreapta Domnului în veci va birui.\n\n17-Eu nu voi muri, ci pururi voi trăi\nsă spun cît lucrează Domnul minunat\n18-Căci după dreptate El m-a pedepsit\nda, dar pradă morții Domnul nu m-a dat.\n\n19-A neprihănirii porți să-mi deschideți\nca să intru și pe Domnul să-L slăvesc\n20-Iată poarta Domnului Cel Preamărit\npe ea merg neprihăniții ce-I slujesc!\n\n21-Eu Te laud Doamne căci m-ai ascultat\nși fiindcă Însuți Tu m-ai mîntuit\n22-Piatra lepădată de zidarii toți\na ajuns în capul unghiului zidit.\n\n23-Domnul a făcut aceasta, numai El\nși ce minunat e pentru noi așa,\n24-Astăzi este Ziua ce Domnul a făcut\nsă ne bucurăm și veselim în ea.\n\n25-Doamne-ajută, Doamne, dă izbîndă\n26-Binecuvîntat să fie pururea\ncel ce vine în Numele Domnului\nnoi vă binecuvîntăm din Casa Sa.\n\n27-Dumnezeu e Domnul, El ne-a luminat\ncu lumina sfîntă-a Feței Sale iar\nvita pentru jertfă-n funii s-o legați\nși-o aduceți gata pînă la altar.\n\n28-Tu ești Domnul meu și eu Te voi mări\nDumnezeul meu, în veac Te voi cînta\n29-Lăudați pe Domnul căci El este bun\ncăci în veac va ține îndurarea Sa.\n"
}