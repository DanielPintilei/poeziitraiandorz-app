{
"t" : "Psalmul 122",
"d" : "- O cîntare a treptelor. Un psalm al lui David -",
"s" : "1-Cît mă bucur eu Doamne\ncînd îmi zice-oricare:\nHaidem toți la Casa Sfîntă\nhaidem la-nchinare!\nla a Domnului Sfînt Casă, haidem la-nchinare!\n\n2-Pașii mei se-opresc în poarta\nta Ierusalime\n3-Drag Ierusalim, zidit ești\nca făcut dintr-o bucată, cum nu știe nime.\n\n4-Suie-acolo seminția,\nseminția sfîntă\ndupă legea lui Israel\nDomnului Îi cîntă\nDomnului să-I dea mărire, Numelui Său cîntă.\n\n5-Sînt acolo scaune multe\npentru judecare\ntronurile mari, din casa\nlui David, cea mare\ndin a lui aleasă casă de domnie, mare.\n\n6-Ne rugăm toți pentru pacea\nta Ierusalime\nsă se bucure de-odihnă\npe a ta nălțime\ncei care-ți iubesc frumsețea și a ta nălțime.\n\n7-Între zidurile tale\npacea-n veci să fie\nliniștea-n a tale scumpe\ncase de domnie\nliniștea și pacea-n toată casa-ți de domnie.\n\n8-Pentru-ai mei frați și prieteni\ncare sînt în tine\neu doresc în tine pacea\nzilelor senine\npacea, liniștea și-odihna zilelor senine.\n\n9-Pentru-a Domnului Sfînt Casă\n- locul Slavei Sale -\nfac urări, Ierusalime\nfericirii tale\npăcii, liniștii, odihnei, fericirii tale.\n\n"
}