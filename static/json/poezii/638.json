{
"t" : "Psalmul 123",
"d" : "- O cîntare a treptelor -",
"s" : "1-La Tine ochii mi-i ridic\nla Tine Doamne Mare,\nla Tine care-n ceruri stai\neu caut a mea scăpare.\n\n2-Cum ochii robilor privesc\nspre-a domnilor lor mînă,\ncum ochii roabei se-ațintesc\nmereu spre-a ei stăpînă,\n\nașa ai noștri ochi privesc\nspre Domnul nostru Mare\npînă-milă va avea de noi\nși ne va da-ndurare.\n\n3-O Doamne-ndură-Te de noi\nai Doamne de noi milă\ncăci de dispreț sîntem sătui\nsîntem sătui de silă.\n\n4-Sătul ni-e sufletul, sătul\nde-a celor răi ocară\nde-atît dispreț cît cei trufași\nspre noi îl aruncară.\n\n"
}