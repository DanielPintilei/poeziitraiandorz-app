{
"t" : "Psalmul 125",
"d" : "- O cîntare a treptelor -",
"s" : "1-Cei ce se-ncred în Domnul\nca munții-s neclintiți\nstau tari cum stă Sionul\npe veacuri întăriți.\n\n2-Precum Ierusalimul\nde munți e-mprejmuit\nașa-nconjoară Domnul\npe-ai Săi pîn-la sfîrșit.\n\n3-A celor răi putere\nnu mult va stăpîni\ntoți cei fără prihană\nscăpați de ei vor fi.\n\nCa mîna să nu-ntindă\ncîți sînt neprihăniți\nspre tronul fărdelegii\nspre cei nelegiuiți.\n\n4-O, varsă-Ți Doamne harul\nspre cei buni și-ndurați,\nspre cei fără prihană\nla inimă curați.\n\n5-Dar pe acei ce-apucă\npe-un drum ce nu-i al Său\nîi nimicește Domnul\ncu toți cei ce fac rău.\n\nÎn veci să fie pacea\ncu-alesul Israel\nși peste-acei ce cheamă\npe Dumnezeu, din el.\n\n"
}