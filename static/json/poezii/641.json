{
"t" : "Psalmul 126",
"d" : "- O cîntare a treptelor -",
"s" : "1-Cînd înapoi adus-a Domnul\npe prinșii noștri de război,\nparcă visam că-ntorși sînt iarăși\nnapoi, cei din Sion, napoi.\n2-Atunci în marea bucurie\nde strigăt gura ne-o umpleam\nși cu nespusă veselie\ncîntam, din inimă, cîntam.\nAtunci spuneam printre popoare\n(mirați de-aceea ce-am văzut)\nmărețe lucruri pentru dînșii\nfăcut-a Dumnezeu, făcut.\n3-Da, Domnul a făcut mari lucruri\nminuni nespuse pentru noi\nde-aceea noi avem de-acuma\nșuvoi de bucurii, șuvoi...\n4-Pe ceilalți prinși de luptă-ai noștri\nnapoi adu-ni-i Doamne Tu\nca niște rîuri de la Miazăzi\nadu-ni-i Doamne Tu, adu!\n5-Toți cei ce seamănă cu lacrimi\nși umblă pe ogor plîngînd\nodată plini de veselie\ncîntînd vor secera, cîntînd.\n6-Cel ce pe brazdă-n plîns, aruncă\nsămînța singur, fără soți\ncu nesfîrșită bucurie\ntoți snopii și-i va strînge, toți!\n"
}