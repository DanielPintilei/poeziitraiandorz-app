{
"t" : "Psalmul 127",
"d" : "- O cîntare a treptelor. Un psalm al lui Solomon -",
"s" : "1-De nu zidește Domnul, El, o casă\ndegeaba vor lucra cei ce-o zidesc,\nde nu păzește Domnul o cetate\ndegeaba vor veghea cei ce-o păzesc.\n2-Degeaba vă sculați de dimineață\nși vă culcați tîrziu în noapte iar\nca să mîncați o pîine cîștigată\ncu trudă, cu durere, cu amar.\nCăci El la toți acei care-L ascultă\nla preaiubiții Lui El le va da\nca-n somn și pîinea care le lipsește\nei totdeauna pîinea vor avea.\n3-Copiii, iată sînt o moștenire\nși-o răsplătire de la Domnul Sfînt\n4-Cum sînt săgețile pentru-un războinic\ncopiii cei din tinerețe sînt.\n5-Ferice-acel ce-și umple cu ei casa\nferice omul care-i va avea\ncăci cînd vorbi-vor cu dușmanii-n poartă\nei nicicînd rușinați n-or rămînea.\n"
}