{
"t" : "Psalmul 128",
"d" : "- O cîntare a treptelor -",
"s" : "1-Ferice de oricine de Domnul se va teme\nși care pe-a Lui cale umbla-va negreșit\n2-C-atuncea de-a ta muncă te bucuri pe-orice vreme\nîți merge pururi bine\nești pururi fericit.\n3-Nevastă-ta-i atunci ca vița roditoare\nîn casa ta în care-i belșug atunci din plin\nîn jurul mesei tale cu fețe zîmbitoare\nvor sta copiii, cum vara\nlăstarii în măslin.\n4-Așa e omul care de Domnul se va teme\nașa-i binecuvîntă El viața pe pămînt.\n5-Te binecuvînteze El, Domnu-n orice vreme\ndin Sfînta-I Locuință\nSionul Lui cel sfînt.\nViața ta întreagă, întregi zilele tale\nsă vezi Ierusalimul cel sfînt și strălucit\ns-ajungi să-ți vezi urmașii\nvoioși pe-a vieții cale\nși pacea fie peste\nIsraelul iubit.\n"
}