{
"t" : "Psalmul 129",
"d" : "- O cîntare a treptelor -",
"s" : "1-Destul m-au asuprit cu ură,\ndin tinerețea mea mereu,\nsă spună Israel, să spună\ncîte-asupriri avut-am eu...\n2-Destul, destul mă asupriră\ndin tinerețe pîn-acum\ndar nu m-au biruit nici unii\nși nu m-au doborît nicicum.\n3-Plugarii mi-au arat spinarea\ncu brazde lungi am fost brăzdat\n4-Dar Domnu-I drept, tăiat-a funia\ncu care cei răi m-au legat.\n5-Să dea napoi plini de rușine\ncei ce urăsc Sionul Sfînt\n6-Să se usuce ca și iarba\npe-un coperiș uscat de vînt.\n7-Secerătorul nu-și va umple\nvreodată mîna lui cu ea\nnici cel ce leagă snopii, brațul\ncu dînsa nu-și va încărca.\n8-Și cîți trec, nu zic: fiți cu Domnul\nși: binecuvîntați fiți voi\nnici: în al Domnului Sfînt Nume\nvă binecuvîntăm și noi...\n"
}