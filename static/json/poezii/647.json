{
"t" : "Psalmul 132",
"d" : "- O cîntare a treptelor -",
"s" : "1-Doamne-adu-Ți aminte Doamne de David și-amarul lui\n2-Amintește-Ți juruința ce-a făcut el Domnului.\n3-Cînd a zis: n-o să intru-n cortu-n care locuiesc\nnu mă voi sui în patu-mi ca să stau să odihnesc\n4-Nu-mi voi da eu somn la gene, ochii nu-mi vor ațipi\n5-Pînă cînd o locuință pentru Domnul voi găsi.\n6-Iată, vorbă despre dînsa în Efrata-am auzit\nși acolo în ogorul lui Iarim eu am găsit.\n7-Haidem toți la locuința-I, haidem să I ne-nchinăm\nspre-al picioarelor Lui sfinte așternut, să ne-aplecăm!\n8-Scoală-Te o Doamne, vino l-al Tău loc de odihnit\nTu și-al măreției Tale chivot sfînt și strălucit.\n9-Ai Tăi preoți să se-mbrace ca ai neprihănirii fii\ncredincioșii Tăi să scoată strigăte de bucurii.\n10-Doamne, pentru-al Tău rob David, nu-l lăsa pe unsul Tău\n11-Domnul a jurat lui David, adevărul sfînt al Său,\na jurat și nu va-ntoarce de la ceea ce-a jurat:\nfiu din trupul tău voi pune pe-al tău tron de împărat.\n12-Dacă fiii tăi ținea-vor legămîntul, calea Mea\npe-al tău scaun de domnie și-ai lor fii pe veci vor sta.\n13-Da, cu drag ales-a Domnul pe Sionul Său iubit\nl-a dorit ca locuință sfîntă, Lui, cînd a grăit:\n14-Loc de-odihnă pentru Mine pe veci este-aici\ncăci Eu l-am dorit pe-acesta și în el voi locui.\n15-Hrana lui cu-mbelșugare o voi binecuvînta\npe săracii lui, cu pîine pururea-i voi sătura.\n16-Îmbrăca-i-voi pe-ai lui preoți în al mîntuirii in\ncredincioșii lui vor scoate glas de bucurie plin.\n17-Și puterile lui David voi nălța acolo Eu\npregăti-I-voi Eu acolo candelă la Unsul Meu.\n18-Cu rușine îmbrăca-i-voi toți vrăjmașii cîți ar fi\ndar cununa lui, statornic peste el va străluci.\n"
}