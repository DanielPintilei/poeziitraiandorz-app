{
"t" : "Psalmul 138",
"d" : "- Un psalm al lui David -",
"s" : "1-Din toată inima Te laud\na Tale laude le cînt\nnainte la toți dumnezeii\n2-Mă-nchin în Templul Tău cel sfînt,\n\nși laud Numele Tău Mare\ncăci Tu ești Credincios și Bun,\ncăci Tu-mplinești făgăduința\ntoți faima Ta cea mare-o spun.\n\n3-În ziua cînd strigai spre Tine\nși Te-am chemat, m-ai și-auzit,\nm-ai ascultat, mi-ai dat nădejde\nși sufletul mi-ai întărit.\n\n4-Te vor slăvi toți împărații\nCuvîntul cînd Ți-or asculta\n5-Vor lăuda căile Tale\ncăci mare este slava Ta.\n\n6-Domnu-I înălțat - și totuși vede\npe cei umili și cei smeriți\ndar de departe îi cunoaște\npe îngîmfații înrăiți.\n\n7-Cînd umblu-n mijlocul strîmtorării\nTu Doamne mă înviorezi\noprești cu dreapta Ta vrăjmașii\nmă mîntuiești și mă veghezi.\n\n8-Ce Domnul a-nceput cu mine\ncu bine El va și sfîrși.\nO Doamne, bun ești pe vecie\nlucrarea Ta n-o părăsi!\n\n"
}