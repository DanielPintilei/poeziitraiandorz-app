{
"t" : "Psalmul 142",
"d" : "- O cîntare a lui David. O rugăciune făcută cînd era în peșteră -",
"s" : "1-Cu glasul meu strig către Domnul\ncu glasul meu mă rog spre El\n2-Îmi vărs necazul înainte-I\nși-I spun tot greul de-orice fel.\n\n3-Cînd e mîhnit în mine duhul\nTu Doamne-mi știi cărarea mea\npe calea mea pe care umblu\nei mi-au întins o cursă rea.\n\n4-Aruncă-Ți ochii Tăi spre dreapta\nși vezi cît sînt necunoscut\nazi parcă nu mai am scăpare\nsînt părăsit, uitat, căzut...\n\n5-Spre Tine Doamne strig că Tu-mi ești\nscăparea sufletului frînt\nși partea mea de moștenire\npe-al celor vii și-aleși pămînt.\n\n6-La al meu strigăt ia aminte\ncă sînt nenorocit de tot\nde cei ce m-asupresc mă scapă\ncă sînt mai tari... eu nu mai pot.\n\n7-Din temniți sufletul mi-l scapă\nși Numele-Ți voi lăuda,\ncînd îmi vei face bine Doamne\ncei drepți mă vor înconjura!\n\n"
}