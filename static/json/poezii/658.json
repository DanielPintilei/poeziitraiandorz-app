{
"t" : "Psalmul 143",
"d" : "- Un psalm al lui David -",
"s" : "1-Doamne-ascultă-mi glasul rugăciunii az’\npleacă-Ți Tu urechea înspre-al meu necaz.\n2-Cu-al Tău rob o Doamne, nu Te judeca\ncă nu-i om viu fără vină-n fața Ta.\n3-Cel vrăjmaș pîndește sufletul meu frînt\nși-n picioare-mi calcă viața la pămînt,\nși mă ține-n locul greu și-ntunecat\ncum zac cei ce-s morți de timp îndelungat.\n4-E-ntristat în mine duhul și-i mîhnit\ninima din mine s-a neliniștit.\n5-Cînd mi-aduc aminte zilele demult\nși la ce-ai lucrat Tu, cuget și ascult.\n6-Îmi întind spre Tine mîinile mereu\ndupă Tine geme tot lăuntrul meu,\nsuspinînd Te-aștept cu sufletu-nsetat\nca pămîntul care ars e și uscat.\n7-Grabnic mă ascultă Doamne și-mi răspunzi\nmi se pierde duhul, o, să nu Te-ascunzi,\nc-aș ajunge-atuncea cum ajung acei\nce pogoară-n groapă și-ai uitat de ei.\n8-Dis-de-dimineață fă-mă-a auzi\nbunătatea Ta în fiecare zi,\ncalea Ta-Mi arată pururi s-o păzesc\ncă-mi înalț duhul către locul cel ceresc.\n9-De ai mei vrăjmași mă scapă ne-ncetat\ncăci la Tine adăpostul mi-am căutat.\n10-Mă învață-a face voia Ta  mereu\ncăci Tu ești de-a pururi Dumnezeul meu.\nDuhul Tău mă-ndrepte pe-al Tău drum curat\ndin necaz mă scapă, fă-mă-nviorat.\n11-Pentru-al Tău Sfînt Nume mîngîie-mă iar\nîn dreptatea-Ți scapă-mi sufletul de-amar.\n12-Pentru bunătatea-Ți pierde-ai mei vrăjmași\ncăci sînt robul Tău și Tu să nu mă lași.\n"
}