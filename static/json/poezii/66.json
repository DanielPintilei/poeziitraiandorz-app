{
"t" : "An Nou",
"d" : "",
"s" : "Cu fila cea din calendar\nce le-a-ncheiat șiragul\ns-a dus un an\nși altul iar\nne trece astăzi pragul.\n\nO, dacă vrei al tău amar\nsă-l schimbi în bucurie\npe-a vieții tale calendar\nazi pe ISUS tu-L scrie.\n\nȘi pune-ți gînd să-ntrebi mereu\nde El în rugăciune:\nCe-ai face Tu în locul meu?\n- și fă ce crezi c-ar spune!\n\nCînd blîndul Său Cuvînt ți-ar sta\nîn suflet și pe limbă,\nvedea-vei tu cum viața ta\npreafericit se schimbă.\n\nDe-L vei primi, Sfătuitor,\nPrieten de-L vei cere\nîn greu El fi-ți-va ajutor\nîn chinuri mîngîiere.\n\nCe fericiți ți-ar fi așa\nși zilele și anii\nn-ai vrea să schimbi de-ar fi să-ți dea\ntot aurul, toți banii...\n"
}