{
"t" : "Psalmul 146",
"d" : "- Un psalm al lui Agheu și Zaharia -",
"s" : "1-Lăudați pe Domnul\ntoți întotdeauna,\nlaudă pe Domnul\nsuflete întruna,\nsuflete al meu, pe Domnul laudă-L întruna.\n\n2-Voi slăvi pe Domnul\ncît trăiesc pe lume\ncît voi fi cînta-voi\nMarele Său Nume\nDumnezeul meu cînta-Ți-voi Marele Tău Nume.\n\n3-Nu te-ncrede-n cei mari\ncăci ei n-au putere\n4-Trec ca o suflare\nși-orice plan le piere\norice planuri ce fac dînșii, pier cînd omul piere.\n\n5-Fericit e-acela\nce-ajutor Îl are\npe Domnul lui Iacov\nDumnezeul Tare\nfericit acel ce-și pune-n El nădejdea tare.\n6-El făcut-a cerul\nEl pămînt și mare,\ncăci pe veci Își ține\nmarea-I îndurare\ncu credincioșie-Și ține marea-I îndurare.\n\n7-Pe-asupriți de-a pururi\nEl i-ndreptățește\nla flămînzi dă pîine\nrobii-i izbăvește\npe toți prinșii și-asupriții Domnu-i izbăvește.\n\n8-Dă la orbi vederea\ngîrbovii-i îndreaptă\nDomnu-I bun cu-aceia\nce-I țin calea dreaptă\nEl iubește-n veac pe-aceia ce-I țin calea dreaptă.\n\n9-Pe străini păzește\npe orfani i-ajută\ndar răstoarnă calea\ncelor răi, pierdută\nla cei răi răstoarnă Domnul calea lor pierdută.\n\n10-Domnu-mpărățește\nveșnic cu tărie\nDomnul tău Sioane\nstă pe veșnicie\nlăudați pe Domnul, El e Domn pe veșnicie!\n\n"
}