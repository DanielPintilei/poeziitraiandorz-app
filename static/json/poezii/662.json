{
"t" : "Psalmul 147",
"d" : "- Un psalm al lui Agheu și Zaharia -",
"s" : "1-Lăudați pe Domnul neamuri că-i frumos să-L lăudăm\ncă-i plăcut și se cuvine slavă numai Lui să-I dăm.\n\n2-Domnul rezidește iarăși azi Ierusalimul, - El,\nDomnul strînge surghiuniții risipiți din Israel.\n\n3-Domnul vindecă pe-aceia ce zdrobit au duhul lor\nle tămăduiește rana milostiv și răbdător.\n\n4-El socoate cîte stele-s, El la toate nume-a pus\n\n5-Mare-I Domnul și puternic, tare și-nțelept nespus.\n\n8-El aduce nori, dă ploaie, crește iarba-n munți oricînd\n\n9-El dă vitelor mîncarea - și la micul corb flămînd.\n\n10-Nu la cal Se uită Domnul nici l-al omului picior\n\n11-Ci pe cei smeriți iubește că-n El pun nădejdea lor.\n\n12-Laudă-L Ierusalime, tu Sioane slavă dă-I,\n\n13-El îți apără puterea și-ți mulțește fiii tăi.\n\n14-Domnul îți dă pace ție și-ți dă grîul cel mai gras\n\n15-El trimite-a Lui poruncă... Glasul Lui e iute-n pas.\n\n16-El ca lîna-Și dă zăpada și presară bruma Sa\n\n17-El bucăți Și-aruncă gheața, - cine-n frigu-I poate sta?\n\n18-El trimite-apoi Cuvîntul Său și toate s-au topit\npune vîntul Lui să sufle - și curg ape liniștit.\n\n19-El descopere lui Iacov prin Cuvîntu-I Voia Sa\nlui Israel a Lui lege și porunci spre-a le urma.\n\n20-El n-a fost ca alte neamuri cum cu-ai Săi S-a arătat\nn-a lucrat nicicînd cu nimeni cum cu dînșii a lucrat.\n\nDe aceea alte neamuri nu-L cunosc în acest fel,\nLăudați în veci pe Domnul, lăudat să fie El...\n\n"
}