{
"t" : "Psalmul 148",
"d" : "- Un psalm al lui Agheu și Zaharia -",
"s" : "1-Lăudați pe Domnul\nsufletul vă salte\nlăudați pe Domnul\ncerurile nalte\nlăudați pe Domnu-n toate\nlocurile nalte.\n2-Lăudați-L îngeri\nși-a Lui oști frumoase\n3-Soarele și luna\nstele luminoase\nlăudați-L soare, lună,\nstele luminoase!\n4-Lăudați-L ceruri\nmai presus de stele\nși voi ape care\nstați mai sus de ele\n5-Lăudați al Lui Sfînt Nume\nmai presus de ele,\ncăci de-a Lui poruncă\ntoate-au fost făcute\n6-Le-a-ntărit cît vecii\nle-a dat legi ținute\nlegi ce-n veci n-au să le calce\nlegi în veac ținute.\n7-Lăudați pe Domnul\ntot ce-n lume poate\nșerpi din mări, adîncuri,\n8-foc și grindini, toate\nceață și zăpadă, vînturi, - \nlăudați-L toate!\n9-Munți și dealuri, toate\ncedri, pomi cu roade,\n10-Fiare, vite, păsări,\ncu-ale lor noroade\ntîrîtoare, păsări, toate\ncu-ale lor noroade.\n11-Împărații lumii\nși popoare, toate\nvoievozi și toți cîți\njudecă pe gloate\n12-Tineri, tinere, bătrîni\nși copii și gloate.\n13-Toți s-aducă slavă\nNumelui Său Mare\ncăci doar Lui se cade\nslavă și nălțare\ncăci pe cer și peste lume\nnumai El e Mare.\n14-La poporu-I, Domnul,\ndatu-i-a tărie\npricină de slavă\nși de bucurie\npentru-ai Săi în veci de slavă\nși de bucurie,\npentru credincioșii\nfii ai lui Israel\nce stau lîngă Domnul\nși-i va bucura El...\nLăudați pe Domnul, veșnic\nvă va bucura El.\n"
}