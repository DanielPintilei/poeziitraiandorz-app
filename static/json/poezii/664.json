{
"t" : "Psalmul 149",
"d" : "1-Să-L lăudați pe Domnul\nși Numele-I cîntați",
"s" : "cîntați cîntare nouă\nîn cinstea Lui cîntați\nai Lui, cînd v-adunați.\n2-Se bucure Israel\nde Cel ce l-a zidit\nse veselească fiii\nSionului iubit\nde Domnul lor Slăvit.\n3-Să laude-al Lui Nume\ncu jocuri, fericiți\nsă-L laude cu tobe\nși harfe, cei iubiți\nsă-I cînte fericiți.\n4-Căci Domnu-are plăcere\nde-al Său ales popor\nși-mbracă-n mîntuire\npe toți smeriții lor\npe cei fără-ajutor.\n5-Să salte-n bucurie\ntoți cîți I-s credincioși\nchiar noaptea-n așternuturi\nsă strige bucuroși\ntoți cîți I-s credincioși.\n6-A Domnului vestire\nsă fie-n gura lor\nși sabia cu două\ntăișuri ajutor\nvitează-n mîna lor.\n7-Să facă răzbunare\nspre cei răi, cum a spus\nsă pedepsească-oricare\npopor ce nu-i supus\nnu-i Domnului supus.\n8-Să-i lege pe cei mîndri\nîn lanț și-obezi de fier\n9-Să facă judecata\ncea scrisă lor din cer\nîn contra lor, din cer.\nAceasta este-o cinste\nla cîți I-s credincioși\nvoi lăudați pe Domnul\nslăviți-L bucuroși\ncîntați-I bucuroși...\n"
}