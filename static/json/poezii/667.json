{
"t" : "Cap. 1 - Strigarea Înțelepciunii",
"d" : "",
"s" : "1-A lui Solomon proverbe, pildele ce le-a spus el\nSolomon, fiul lui David, împărat în Israel.\n\n2-Pentru știrea-nțelepciunii și a bunei cunoștinți\nși pătrunderea adîncă a cuvintelor cuminți.\n\n3-Spre aflarea-nțelepciunii de bun simț și umblet drept\nde nepărtinirea-n cinste și de-a judeca-nțelept.\n\n4-Ca cei ne-ncercați să afle agerime minții lor\ntînărul să poată-ajunge chibzuit și simțitor.\n\n5-Dar s-asculte și-nțeleptul căci știința-i va mări\niar cel priceput, prin ele, și mai iscusit va fi.\n\n6-Spre a prinde înțelesul unei pilde sau cuvînt\ntîlcul și-adîncimea vorbei înțelepte pe pămînt.\n\n7-Fiica Domnului e pururi al științei început\ndar nebunii nu țin seama de-al luminii drum plăcut.\n\n8-Fiule, ascultă sfatul ce-al tău tată ți-l va da\nși-ndrumarea mamei tale cît vei fi, n-o lepăda.\n\n9-Căci acestea sînt cunună peste capul tău plecat\nși un lanț frumos de aur pentru gîtul tău curat.\n"
}