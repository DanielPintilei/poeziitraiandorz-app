{
"t" : "Cap. 2 - Îndemn la căutarea Înțelepciunii",
"d" : "",
"s" : "1-Fiul meu, dacă primi-vei sfaturile mele-n viață\ndacă vei păstra cu tine înțeleapta mea povață.\n\n2-Dacă vei lua aminte pururea la-nțelepciune\ndacă inima pleca-ți-vei ca pricepere s-adune.\n\n3-De vei cere-nțelepciunea c-o dorință tot mai mare,\nde-o vei cere-n rugăciune de la Domnul care-o are.\n\n4-Dacă-o vei căuta cum cauți după-argint, după-o comoară,\ndacă vei umbla s-o afli precum cauți averea rară.\n\n5-Atunci tu vei înțelege frica Domnului în viață\nvei afla cum cunoștința cea de Domnul te învață.\n\n6-Căci înțelepciunea sfîntă Dumnezeu o dăruiește\ncunoștința și știința gura Lui le izvorăște.\n\n7-Domnul dă izbîndă celor ce trăiesc în curăție\ndă un scut la toți cîți umblă după nevinovăție.\n\n8-Căile neprihănirii Domnu-n veac le ocrotește\nși-a plăcuților Lui cale totdeauna o păzește.\n\n9-Atunci tu vei ști dreptatea judecății Lui divine\nși nepărtinirea... toate căile ce duc la bine...\n"
}