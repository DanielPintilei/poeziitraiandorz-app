{
"t" : "Înțelepciunea ne ferește de cei amăgitori",
"d" : "",
"s" : "10-Căci atunci înțelepciunea toată-n inimă-o să-ți vină\ncunoștința desfătîndu-ți și-al tău suflet în lumină.\n\n11-Chibzuința peste tine va veghea zilele tale\niar priceperea păzi-va viața ta pe orice cale.\n\n12-Ca viața să ți-o scape de căi rele și păcate\nși de omul rău ce ține numai cuvîntări stricate.\n\n13-De cei ce urăsc cărarea adevărului și-o lasă\nca să umble pe-a minciunii calea rea și-ntunecoasă.\n\n14-De acei ce caută răul bucurîndu-se a-l face\ncare-și pun plăcerea-n rele neiubind curata pace.\n\n15-Care umblă pe căi strîmbe, rătăcite și stricate\nși apucă numai drumuri strîmbe și întunecate.\n\n16-Ca să scapi și de nevasta altuia ce te-amăgește\nde străina cea vicleană ce vorbind te-ademenește.\n\n17-Care-a părăsit pe soțul tinereții ei și care\nși-a uitat de legămîntul Dumnezeului său mare.\n\n18-Căci la moarte totdeauna casa ei pe toți pogoară\ndrumul ei la moarte duce, mii de suflete omoară...\n\n19-Și nici unul care-o caută nu se mai întoarce bine\nnu mai află calea vieții, - piere-n lipsuri și rușine.\n\n20-De aceea tu să umbli numai pe cărarea bună\ncu toți oamenii de bine și curați mergi împreună.\n\n21-Cei fără de prihană locui-vor țara toată\ncelor ne-ntinați le este moștenirea ei păstrată.\n\n22-Dar cei răi vor fi de-a pururi nimiciți din Sfînta Țară\ncei necredincioși, dintr-însa vor fi smulși și scoși afară.\n"
}