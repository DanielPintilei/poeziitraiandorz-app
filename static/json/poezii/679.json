{
"t" : "Ferește-te de răutate",
"d" : "12-Omul de nimica, omul cel nelegiuit întruna\nare-n gură neadevărul, umblă numai cu minciuna.",
"s" : "13-El cu ochii face semne - și din mîini și din picioare\ncăci în inima-i stricată numai stricăciune are.\n14-Răutatea lui din suflet numai lucru rău urzește\nși oriunde numai certuri, numai zavistii stîrnește.\n15-De aceea nimicirea-i va veni pe neașteptate\nși va fi zdrobit deodată fără leac de-a lui păcate.\n16-Șase lucru le urăște Domnul orișiunde-s ele\nși chiar șapte-I sînt urîte osîndindu-le ca rele:\n17-Ochii trufași, limba aspră cu cuvinte mincinoase,\nmîinile ce varsă sînge fără vină, spre foloase.\n18-Inima care urzește plăsmuiri nelegiuite\nși picioarele ce-aleargă pe cărările oprite.\n19-Apoi martorul minciunii care neadevăr grăiește\nși nelegiuitul care certuri între frați stîrnește.\n"
}