{
"t" : "Ferește-te de desfrînare",
"d" : "",
"s" : "20-Fiul meu, păzește sfatul înțeleptului tău tată\nși nu lepăda povața mamei tale niciodată.\n\n21-Lîngă inimă le pune și la gîtul tău le leagă\nele însoți-ți-vor mersul și-ndrepta-ți-vor viața-ntreagă.\n\n22-Te vor însoți pe drumuri și te vor păzi-n hodină\nsă-ți vorbească la sculare îndreptîndu-te-n lumină.\n\n23-Căci o candelă e sfatul și-o lumină e povața\niar îndemnul și mustrarea îți vor mîntui viața.\n\n24-Ele-ți vor feri cărarea de femeia cea stricată\nde-a străinei amăgire și de limba-i blestemată.\n\n25-N-o pofti în al tău suflet pentru reaua-i frumusețe\nnu lăsa să te-amăgească cu pleoapele-i istețe.\n\n26-Căci femeia desfrînată lasă omul fără pîine\nși-unui suflet scump ea-ntinde cursa patimii păgîne.\n\n27-Poți să iei în sîn jăratic\nfăr-a-ți arde haina oare?\n\n28-Sau prin flăcări poți tu merge\nfăr-a te-arde la picioare?\n\n29-Tot așa-i și cel ce merge la a altuia soție\ncine face-așa nu poate ca nepedepsit să fie.\n\n30-Hoțul nu-i lovit de fură foamea să și-o potolească\ndar de-i prins, cu tot ce are pus e să despăgubească.\n\n31-Dacă-i prins e pus la plată și de șapte ori cît face\nsă dea chiar tot ce-are-n casă spre a fi lăsat în pace.\n\n32-Dar cel care desfrînează c-o femeie - minte n-are\nsingur el își pierde viața și-o aruncă în pierzare.\n\n33-Toată viața n-o să aibă decît rană și rușine\nși ocara lui neștearsă pe vecie se va ține.\n\n34-Plin de furie ajunge un bărbat la gelozie\niar în ziua răzbunării fără milă-i în mînie.\n\n35-Nu se uită la nimica, nici nu vrea răscumpărare\nși ne-nduplecat îl lasă chiar și darul cel mai mare.\n"
}