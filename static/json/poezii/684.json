{
"t" : "Cap. 3 - Strigarea prietenoasă",
"d" : "",
"s" : "1-Și-a zidit înțelepciunea casa-i binecuvîntată\nși-a tăiat apoi cei șapte stîlpi de viață-adevărată.\n\n2-Tăind vite, punînd vinul\nși-a-ntins masa de-ospătare.\n\n3-Și-a trimis a sale roabe\npe nălțimi să strige tare:\n\n4-”Cine-i prost, să vină-ncoace”\nLa nepricepuți le spune:\n\n5-”Veniți de mîncați-mi pîinea\nși-mi beți vinurile bune...\n\n6-Și lăsați-vă prostia ca s-aveți o lungă viață\nurmăriți a cumpătării și-a priceperii povață.\n\n7-Cel ce mustră pe-un netrebnic ură și dispreț culege\ncel ce vrea pe-un rău să-ndrepte cu batjocuri se alege.\n\n8-Nu-l mustra pe cel netrebnic să n-ajungi să te urască;\nmustră-l pe-nțelept căci are tot mai mult să te iubească.\n\n9-Dă-nțeleptului lumină că mai înțelept devine\npe neprihănit învață-l și-nvăța-va tot ce-i bine.\n\n10-Începutu-nțelepciunii frica cea de Domnul este\niar a sfinților știință este-a cunoștinței veste.\n\n11-Zilele vieții tale înmulți-se-vor prin mine\nși mări-ți-se-vor anii bătrînețelor senine.\n\n12-De ești înțelept în viață, - pentru tine ai știință\nde ești hulitor, tu singur ai să tragi în suferință...\n"
}