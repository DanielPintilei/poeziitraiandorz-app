{
"t" : "Cap. 3 - Orice lucru își are",
"d" : "",
"s" : "1-Toate-și au pe lumea asta vremea lor... Și fiecui\n- om sau lucru de sub ceruri - îi sosește ceasul lui.\n\n2-Nașterea își are vremea\nmoartea-și are vremea sa\nRăsăritul și-are vremea\nsmulgerea de-asemenea...\n\n3-Și ucisul și-are vremea\nși-al tămăduirii har\ndărîmarea și-are vremea\nși zidirea-și are iar.\n\n4-Plînsul și-are vremea\nrîsul\nși bocitul\nși jucatul.\n\n5-Aruncatul și cu strînsul\nsărutarea și uitatul.\n\n6-Pierderea și iar aflarea\nținerea și lepădarea.\n\n7-Ruptul și cusutul, vremea\nși tăcerea și mustrarea.\n\n8-Și iubitul și urîtul\nși război și pace, sînt\nfiecare cu-a lor vreme pe pămînt.\n\n9-Ce folos au cei ce-aleargă și muncesc\ndin truda lor?\n\n10-Am văzut ce face Domnul\noamenilor tuturor!...\n\n11-Orice lucru Domnu-l face minunat la vremea sa\nchiar și gîndul veșniciei inima-l cuprinde-n ea\ndeși omul nu pătrunde spre-nceput și spre sfîrșit\nce lucrare minunată Dumnezeu a-nfăptuit!\n\n12-Am ajuns să văd că nu e altă fericire-a lor\ndecît să trăiască bine, toată viața, pînă mor.\n\n13-Dar și chiar că omul duce un trai bun, lipsit de greu\neste tot un dar și-o milă de la Bunul Dumnezeu.\n\n14-Și-am ajuns să văd că cele cîte Dumnezeu le vrea\ndăinuiesc în veac căci toate împlinesc porunca Sa\ncă-n nimic din ce El face nu-i de scos sau de-adăugat\n- pentru ca de Dînsul, lumea, să se teamă necurmat...\n\n15-A mai fost ceea ce este...\nchiar și ce va fi-a mai fost\nDumnezeu aduce iarăși înapoi, trecutul rost.\n"
}