{
"t" : "Teme-te de Dumnezeu",
"d" : "",
"s" : "16-Și am mai văzut păcatul pus în locul judecății\nrăutatea pusă-n locul curăției și dreptății.\n\n17-Și atunci am zis în mine: judeca-va Dumnezeu,\neste-o vreme de răsplată și la bun ca și la rău.\n\n18-Și-am zis că toate-s numai ca-ncercîndu-i Domnul Sfînt\noamenii să vadă înșiși că-s ca vita pe pămînt.\n\n19-Soarta omului și-a vitei sînt asemenea - socot -\nmoartea lor la fel se-ntîmplă\n- căci deșertăciune-i tot.\n\n20-La un loc coboară toate...\ntoate s-au zidit din lut\nși-n țărînă se-ntorc toate, iar de unde s-au făcut.\n\n21-Cine știe că suflarea omului se duce-n sus\nsau dacă suflarea vitei merge-n jos, cînd a apus?\n\n22-Astfel am văzut că nu e pentru om nimic mai bun\ndecît să se veselească din ce are, - asta spun!\nAsta-i partea lui, căci cine se va mai gîndi la el\ndupă ce s-a dus,\nsă caute a-l mai bucura-n vreun fel?\n"
}