{
"t" : "Cap. 6 - Averea și cinstea",
"d" : "",
"s" : "1-Mai este-un rău pe care-asemeni, sub soare l-am văzut trăind\nși care-adesea printre oameni l-am întîlnit călătorind:\n\n2-De pildă, este-un om la care Cel Sfînt i-a dăruit averi\nbelșug, să-și sature de toate, aici, a inimii plăceri\ndar nu se bucură de ele, ci-ajung pe-o mînă de străin\n- și-aceasta e-o deșertăciune\nși-un mare rău\nși-un mare chin...\n\n3-Chiar de-ar avea un om în viață mulțimi de fii, și ani\nla fel\ncînd viața-i rea...\nși-o stîrpitură-i mai fericită decît el.\n\n4-Căci ea măcar\nchiar cînd se naște\nse duce-n locu-ntunecat.\n\n5-Nici n-a văzut nimic,\nde-aceea-i mai bine ca de-acel bogat.\n\n6-Chiar mii de ani să-și aibă viața așa un om nefericit\nnu tot acolo merge-odată?\nnu-și are tot acel sfîrșit?\n\n7-Întreagă truda și-o dă omul în viață pentru gura sa\nși totuși pofta niciodată nu și-o-mplinește cum ar vrea.\n\n8-Căci ce-are înțeleptul oare mai mult, aici, ca cel nebun?\nși ce folos nenorocitul din drumul cuviinței bun?\n\n9-Mai bine e ce vezi cu ochii\ndecît un ne-mplinit frămînt\ndar și-asta-i o deșertăciune și-o alergare după vînt.\n\n10-Ce este omul?\nce cunoaște din numele ce i s-a dat?\nce-i din pămînt!\nce-i slab!\nși cade în fața celui mai înălțat.\n\n11-Căci chiar făcînd oricîtă vorbă,\nsă-i umple lumea vorba sa,\ndoar s-a mulțit deșertăciunea - și ce folos va fi de ea?\n\n12-Și cine știe ce e bine pentru un om pe-al vieții drum\nîn viețuirea lui deșartă,\ntrecînd prin lume ca un fum?\nȘi cine poate să-i răspundă la bietul om dezamăgit\nce va fi după el sub soare,\nce vine după-al lui sfîrșit?\n"
}