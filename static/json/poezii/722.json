{
"t" : "Cap. 11 - Eclesiast",
"d" : "",
"s" : "1-Aruncă-ți pîinea ta pe ape\ncăci mai tîrziu o vei afla.\n\n2-În șapte și în opt ți-o-mparte\ncă nu știi ce va mai urma.\n\n3-Cînd norii sînt umpluți de ploaie curînd o lasă la pămînt\nori încotro-ar cădea copacul, acolo putrezește frînt.\n\n4-Acel ce după vînt se uită n-o să mai semene curînd\nși cine tot la nori privește nici nu va secera nicicînd.\n\n5-Cum nu știi ce căi are vîntul\nnici cum e omul zămislit\nașa nu le-nțelegi pe cele ce Dumnezeu le-a săvîrșit.\n\n6-Din zori îți seamănă sămînța și pînă-n noapte să înceți\ncăci nu știi asta-i sau aceea, sau ambele-au același preț.\n\n7-Ce dulce e în veci lumina la ochiul care-i sănătos\nplăcerea ochiului ce vede, pe ceruri, soarele frumos.\n\n8-Și dac-un om ani mulți trăiește, se bucure cît timp e viu\ncăci vin și anii de-ntuneric, cînd viitorul e pustiu.\n\n9-Aleargă tinere...\nși cîntă\nfii vesel,\nmergi pe-a lumii căi\nfă tot ce vrei\nia tot ce-ți cere plăcerea ta\nși ochii tăi\nrîzi tinere,\nfă tot ce-ți place nepăsător cum vrei, mereu\ndar nu uita că pentru toate ai să răspunzi lui Dumnezeu.\n\n10-Gonește-orice necaz din suflet\nși-alungă-ți orice rău din trup\ncăci tinerețea-i trecătoare și florile-i curînd se rup.\n"
}