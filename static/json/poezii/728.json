{
"t" : "Cap. 3 - Cînt. Cîntărilor",
"d" : "",
"s" : "1-Căutat-am noaptea-n așternut pe Dragul vieții mele\ncăutat...\ndar nu L-am găsit\n- și-am plîns cu lacrimi grele...\n\n2-Sculatu-m-am\nși-am alergat pe ulițe și-n piețe\nși L-am căutat\ndar n-am găsit lumina dulcii-I Fețe.\n\n3-M-au întîlnit cei ce păzeau cetatea cu zăbrele\ni-am întrebat:\n- o, n-ați văzut pe Dragul vieții mele?\n\n4-Și-abia cît am trecut de ei și m-am uitat\n- deodată -\nL-am regăsit pe Cel Iubit de inima mea toată.\nL-am apucat,\nm-am strîns de El,\naprinsă și sfioasă\nnu L-am lăsat,\npîn-L-am adus la maica mea acasă.\n\n5-O, fiice din Salem, vă jur pe cerbi și căprioare\nsă nu treziți iubiri curînd,\n- iubirea numai doare.\n\n6-Ce văd ca niște stîlpi de fum suind dinspre pustie\nîn aburi scumpi de mir plăcut -\nce oare o să fie?\nînconjurată de parfum adus din depărtare.\n\n7-E lectica lui Solomon, purtată-n cinste mare\ncu șaizeci de viteji în jur, toți fii ai lui Israel.\n\n8-Toți înarmați, de netemut,\noriunde-ar înnopta el.\n\n9-Măritul Solomon făcu patașca lui iubită\ndin lemn plăcut\n\n10-Cu aur mult\nși-argint împodobită\ncu mijlocul împodobit de-o scumpă țesătură\nce fiice din Ierusalim, din dragoste-o făcură.\n\n11-Ieșiți fecioare din Sion,\npriviți-L pe-mpăratul\nîncununat ca-n ziua cînd mai vesel n-a fost altul.\n"
}