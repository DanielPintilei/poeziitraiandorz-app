{
"t" : "Cap. 6 - Cînt. Cîntărilor",
"d" : "",
"s" : "1-Unde S-a dus Iubitul tău, frumoaso-ntre fecioare?\nCu tine-o să-L căutăm și noi,\npe unde-o fi El oare?\n\n2-Iubitul meu S-a pogorît la via Lui cea dragă\nsă-Și pască turma în grădini\nși crinii să-i culeagă.\n\n3-Eu sînt a Lui\nși El e-al meu\nîn tot,\npe totdeauna\nEl turma Lui, prin văi de crini Și-o păstorește-ntruna.\n\n4-Frumoasă ești iubita Mea ca Tirța cea plăcută\nca dulcele Ierusalim,\nca oastea cea temută...\n\n5-Întoarce-ți ochii,\nvraja lor Mă tulbură și doare\ncăci părul tău stă, cum pe munți, stau pîlc de căprioare.\n\n6-Iar dinții-ți sînt ca niște ori frumos înșiruite\ncînd ies din scăldătoarea lor spălate și albite.\n\n7-Și rumen e obrazul tău ca rodia tăiată\nieșind de sub marama ta frumoasă și curată.\n\n8-Șaizeci de-mpărătese am,\noptzeci de țiitoare\nși fete fără număr sînt în Casa Mea cea mare.\n\n9-Dar numai una este ea, frumoasa Mea curată\ncea singură la mama ei -\nde toate-i adorată...\n\n10-O, cine-i cea ce s-a ivit ca zorii zilei oare?\nfrumoasă cum e-o lună sus,\ncurată cum e-un soare\ndar și cumplită arătînd privirilor uimite\nca niște oști sub steag măreț\nluptînd nebiruite.\n11-M-am dus să-mi văd grădina mea cu nuci,\ncum iarba crește\ncum via mi-a înmugurit\ncum rodia-nflorește.\n\n12-Dar nici nu știu cum am ajuns\nla niște mîndre care\na-unui neam și-a unui om ales între popoare...\n\n13-Întoarce-te,\nîntoarce, tu frumoasă sulamită\nîntoarce-te să-ți mai privesc făptura ta iubită...\n- Ce-aveți voi să vă tot uitați la sulamita oare\ncum v-ați uita-n Mahanaim\nla corul de fecioare?\n"
}