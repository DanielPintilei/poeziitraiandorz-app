{
"t" : "Cap. 7 - Cînt. Cîntărilor",
"d" : "",
"s" : "1-O, iată ce frumoase-ți sînt picioarele-ncălțate\ncu-ncălțămintea strălucind, - \ndomniță de palate!\nRotundă este coapsa ta, ca salba minunată\nde mîna unui meșter rar și iscusit lucrată.\n\n2-Rotund ți-e mijlocul curat ca un potir în care\nmereu e-un vin mirositor cu-aromă sfințitoare\nși trupul ca un snop de grîu\nîncins cu crini și stele.\n\n3-Iar sînii tăi ca doi frumoși\npui gemeni de gazele.\n\n4-Ți-e gîtul ca un turn de fildeș alb și tare\nți-s ochii tăi cum în Hebron sînt iezerele-n soare\ne nasul tău ca turnul drept ce din Liban privește.\n\n5-Ți-e capul tău fermecător\ngătit împărătește...\n\n6-Cît de plăcută poți să fii iubito și frumoasă\ncînd te-nconjoară desfătări\nși viața ta-i voioasă.\n\n7-Statura ta-i ca un finic\nși sînul ca o vie.\n\n8-Mă voi sui ca să-l cuprind cu-o sfîntă bucurie.\nSuflarea gurii tale e\nca mirosul de mere.\n\n9-Și gura ta e parcă must\nce curge de plăcere\nprelins, plăcut, ca un răspuns la dezmierdări închise\nalunecînd,\ncînd adormim,\npe buze\nși pe vise...\n\n10-Eu sînt a Celui Preaiubit\nEl arde după mine.\n\n11-Hai Preaiubitule pe cîmp, cînd serile-s divine\nsă rămînem noaptea numai noi\nprin sate ori cîmpie.\n\n12-Și-apoi din zori să ne sculăm\nsă mergem sus, la vie\nca s-o vedem de-a-nmugurit\nori rodia de-nfloare...\nAcolo Îți voi da înalt iubirea mea cea mare.\n\n13-Își răspîndesc mirosul, drag, plăcute mandragore\ncu rodul rumen parfumînd amurguri și-aurore...\n\nDeasupra ușii,\nvechi și noi,\nam mii de roduri pline\nce pentru Tine le-am păstrat, Iubite\npentru Tine...\n"
}