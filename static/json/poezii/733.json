{
"t" : "Cap. 8 - Cînt. Cîntărilor",
"d" : "",
"s" : "1-O, de-am fi frați de-același sîn,\nfrați dulci de-aceeași mamă,\ncînd Te-aș-ntîlni Te-aș săruta\nși-n drum, n-aș ține seamă.\n\n2-Te-aș strînge\nși la maica mea\nîn casa ei\nTe-aș duce\nși ea m-ar învăța să-Ți dau vin parfumat și dulce.\n\n3-Iubitul, Stînga Lui cu drag sub capul meu Și-o-ntindă\nși Dreapta Lui\nla sînul Lui cel sfînt\nsă mă cuprindă.\n\n4-O, fiice din Ierusalim, vă rog, vă rog fierbinte\nsă nu treziți iubirea cît nu vine ea nainte.\n\n5-Dar cine este-aceea ce dinspre pustiu se suie\nlipită de Iubitul ei și  dornică să-I spuie:\nSub mărul dulce te-am trezit -\nîn zorii fericirii\nacolo fost-ai zămislit\n- în brațele iubirii...\n\n6-Ca o pecete să mă pui pe inimă și mînă.\nMai tare-i dragostea\ncît nu-i\nvreo moarte s-o răpună\nIar gelozia-i de ne-nfrînt\ncît iadul stă să crească\nși jarul ei e-un jar aprins,\no flacără cerească.\n\n7-Nu-s ape\ncît ar fi de mari\nca dragostea s-o stingă\nnici rîuri n-o pot îneca\nnici vînturi nu-s s-o-nvingă.\nDe-ar da un om averea lui\nși casa lui întreagă\niubirea n-ar putea plăti, - ocară-o să culeagă!\n8-Aveam o soră mititea ce nici sîn încă n-are\ncînd o să-i vină pețitori, noi ce-i vom face oare?\n\n9-De este zid,\nzidi-i-vom zimți de-argint,\niar dacă-i ușă,\no vom închide cu un lemn de cedru și cătușă.\n\n10-Eu sînt un zid\nși sînul meu ca turnul se va face...\nÎn ochii Lui eu trec așa ca una ce-are pace.\n\n11-Avea o vie Solomon, la Baal-Hamon,\no vie\nși-a dat-o pentru multe mii de sicli\ncu chirie.\n\n12-Dar via mea, ce este-a mea, o țin eu\npîn-la moarte,\nia-ți Solomoane banii tăi\nși-a paznicilor parte.\n\n13-Tu care locuiești grădini,\nprieteni dragi Te roagă\nbinevoiește fă s-aud vorbirea Ta cea dragă...\n\n14-Vin’ mai curînd Iubitul meu\nsă-Ți fiu pe veci în preajmă\nvin’ ca gazela\nca un cerb\npe munți plini de mireasmă.\n"
}