{
"t" : "Cînd mi-este greu",
"d" : "",
"s" : "Cînd mi-este greu, adesea Isuse Domnul meu\nTe chem să vii la mine, Te chem și vii mereu\nce-aș face-n suferință, ce-aș face la necaz\nde n-ai fi Tu să-mi mîngîi ștergînd al meu obraz?\n\nCe-aș face cînd primejdii și lupte mă-nconjor\nde nu mi-ai da Isuse atîta ajutor?\nCînd cei iubiți mă uită, cînd cei răi mă lovesc\nde nu mi-ai da Isuse alin Dumnezeiesc!...\n\nDe n-ai fi Tu, o cine o mînă mi-ar fi-ntins\nși cine să m-aline la sîn m-ar fi cuprins,\nsă-mi lege atîtea rane, să-mi șteargă-atîta chin\no, cine, cine-ascultă Isuse pe-un străin!\n\nDar Tu cu-așa iubire spre mine Te-ai plecat\nmereu cînd în durere Isuse Te-am chemat\nazi spun la toți aceasta s-audă toți cîți plîng\nsă-Ți ceară ajutorul cînd relele-i înfrîng.\n\nCăci tot ca și pe mine Isuse Dulce poți\ndin patimi și necazuri să-i izbăvești pe toți\ncîntînd cu bucurie Îți mulțumim Isus\ncăci Te-am chemat și-ndată scăparea ne-ai adus.\n"
}