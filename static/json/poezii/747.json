{
"t" : "Despre ceartă",
"d" : "",
"s" : "1 - Ca unul care trage un cîine de mustață,\nașa-i cel ce se-oprește cînd dă de-o ceartă-n față.\n\n2 - Cearta este cel mai sigur zdrobitor de armonie,\nduhul certei nimicește orice strop de bucurie.\n\n3 - Duhul certei unde vine otrăvește tot ce-atinge,\nfericit acel ce luptă cu tăcerea\nși-l învinge.\n\n4 - Cearta nu durează unde numai unu-i vinovat,\nci durează-acolo unde amîndoi sînt cu păcat.\n\n5 - Într-o ceartă-adu-ați aminte totdeauna:\nsă cedezi.\nAtunci tu ești cîștigatul. Cearcă numai\nși-ai să vezi.\n\n6 - Înțelepții fac prostie cînd se ceartă cu cei proști;\ndupă una, două vorbe poți ușor să-i recunoști;\ndacă vezi că ai de-a face cu un om cuminte, stai,\ndacă nu, să-l lași și du-te\ndacă vrei vrăjmași să n-ai.\n\n7 - Fii chibzuit, iar limba mereu s-o ai de miere,\natunci ce-ți stă în minte îți stă și-n putere.\n\n8 - Cînd vei spune Adevărul să te-aștepți la-mpotriviri:\ne atîta stricăciune azi în gînduri și-n simțiri!\n\n9 - Spiritul ce veșnic neagă și vrea ceartă\nși-află vină\ne din diavolul, că numai el ucide și dezbină.\n\n10 - Noi nu iubim cearta de vorbe,\ncăci cearta vorbelor mereu\nbatjocorește Adevărul și crește chinul cel mai greu.\n\n11 - E mai ușor să critici pe cel ce face bine\ndecît să faci ca dînsul\n- dar asta-i o rușine.\n"
}