{
"t" : "Nemuritoarele Comori",
"d" : "",
"s" : "Nemuritoarele comori\nsînt mărturie vie\nacelor ce, nemuritori,\ns-au dus în veșnicie.\n\nOrice troiță și izvor\nși piatră și cărare\nsînt semne ce ne spun de-a lor\neroică nălțare.\n\nCînd măreția le-o simțim\ncum umple înăltimea,\nne-ascundem, nici să nu ne știm\nUrmașii lor - micimea.\n\nCe mari părinți ne-au ctitorit\naceste-așezăminte!\nCu ce mîine sfinte le-au zidit\npe cer și pe morminte!\n\nEi n-au murit, ci doar s-au dus,\nlăsînd Masa Tăcerii \nprin Poarta de Sărut în sus \npe treptele-nvierii.\n\nCe grav e chipul lor tăcînd\nîn trecerea divină;\nsolemni, ca îngerii urcînd\ncoloana de lumină...\n"
}