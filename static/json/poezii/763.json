{
"t" : "Despre deșertăciune",
"d" : "",
"s" : "1 - Pleavă și deșertăciune se alege-așa curînd\nde tot ce-și cîștigă lumea, fără dragoste lucrînd.\n\n2 - E ciudat ce greu văd unii ce deșertăciune-i tot\nce pe lume-atîția oameni\nmai presus de-orice socot.\n\n3 - Tot ce vor lua din lume cei ce mor fără folos\nva fi doar deșertăciunea vieții lor tîrîtă-n jos.\n\n4 - Fum și spuză-s toate-n lume:\nastăzi sînt iar mîine nu-s;\ne ciudat ce mulți din oameni, totuși, nu se uită-n Sus.\n\n5 - Cinci minune după moarte vede omul cu amar\ntot ce-ar fi putut în viață - dar atuncea-i în zadar!\n\n6 - Pot bogații spune, oare, ceva chiar al lor avînd,\nîn afară de mormîntul unde-ar putrezi-n curînd?\n\n7 - Nu uita ceva statornic între cele trecătoare.\nVrei avere-adevărată?\nCaută-averea viitoare.\n\n8 - O, ce puțin găsește omul în ce dorește cel mai mult!\nLa gîndu-acesta ar fi bine\nîntotdeauna să ascult!\n\n9 - Planta cea prea des mutată\nnu rodește niciodată -\ncîți tot schimbă locul lor\nbătrîni-vor fără spor.\n\n10 - Nu te crede că ești dascăl pînă n-ai fost ucenic;\ncel ce n-a-nvățat temeinic\nnu va ști cinstit nimic.\n\n11 - Oricît de frumos străluce soarele pe cer acum,\ntot către-un apus coboară,\ntot spre-o noapte-i al său drum;\noricît ești de tînăr astăzi\nde-nvățat și de iubit,\nnu-ți uita nici tu sfîrșitul:\nfă azi saltul fericit.\n\n12 - Nu privi cu lăcomie la nimic ce nu ți-e drept;\ntot ce e deșertăciune nu-l înșală pe-nțelept -\ntoate-acestea îl înșală numai pe-un nechibzuit\ncare-și vede nebunia după ce s-a prăbușit.\n"
}