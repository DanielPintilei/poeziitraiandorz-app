{
"t" : "Nemurirea",
"d" : "",
"s" : "Nemurirea, de cînd știm\nne-am trezit că ne-o suim\nrost cinstit să-nveșnicim.\n\nPlug cu boi în brazde rîu\nne-a dat holde pînă-n brîu\nși-a ținut țara de grîu.\n\nBaci cu subele de lînă\nne-au mînat turmele-n stînă\nși-au făcut țara stăpînă.\n\nMărgineni sunînd tilinci\ncu ițari și cu opinci\nle-au dus munților juninci.\n\nMoți cu cercuri și ciubare\nne-au purtat din zare-n zare\ndoinele nemuritoare.\n\nCarele cu boi plăvani\nduc istoria prin ani\nde la daci peste romani.\n\nȘi-n țărînă sub ruini\nni-s părinții morți divini\nsingurele rădăcini.\n\nIar deasupra tuturor\nCerul nostru numai dor\nsingurul îndurător...\n"
}