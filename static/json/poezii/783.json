{
"t" : "La Masa Asta a Tăcerii",
"d" : "",
"s" : "La Masa Asta a Tăcerii\nacum Maestrul ne-a adus\ncu El și-ai Lui cei Doisprezece,\nal treisprezecelea s-a dus.\n\nLuați Prezentul și-nsușiți-l\ncu Sensul lui cel strălucit\nașa voi veți rămîne-n Sine\niar El în voi desăvîrșit.\n\nLuați Trecutul și gustați-l\ncu tot ce-n El e grav și sfînt\ncu El în voi și voi în Sine\nveți fi-n Eternul Legămînt.\n\nDe nu vă însușiți Văzutul\nși Nevăzutu-n acest fel\nnu veți vedea Eternitatea,\nn-ajungeți ultimul ei țel...\n\nMaestre, ceasu-acesta-i unic\nși grav și-nfricosat de sfînt,\nprimește-ne și ne-mpreună\ncu Sensu-acestui Legămînt.\n\nSolemni, tăcuti - întoarcem roată\ngustînd din Pîine și Potir\nnenumărata țării gloată\nde-a lungul vremurilor șir...\n"
}