{
"t" : "Despre mustrare",
"d" : "",
"s" : "1 - Critica lovește-adesea numai vîrfurile nalte,\nca furtuna ce nu-i pasă de oricîte celelalte;\nde aceea în mustrare este uneori și-un bine\n- las să te cunoască lumea, dacă-i ceva bun în tine.\n2 - Socotește ca o cinste cînd te critică acel\ncare n-are decît ură, pizmă și păcate-n el.\n\n3 - E ușor să afli vină și să mustri pe oricine\ndar e greu ce mustri-n alții să nu afli\nși la tine.\n\n4 - Orice mustrare-n ceasul ei îți va părea-ntristare ție,\ndar ascultată, mai tîrziu, aduce-o mare bucurie.\n\n5 - Toți sîntem gata să mustrăm, - dar care-i gata oare\nsă și primească răbdător o vorbă mustrătoare?\nDin multe laude-ai puțin folos curat în viață,\ndar o mustrare, de-o primești, mult bine te învață.\n\n6 - Cel ce are prieteni sinceri, are și virtuți alese,\ncînd de sfat și de mustrare totdeauna o să-i pese.\n\n7 - Nimeni nu-i prost totdeauna\n- fiecare-i cîteodată!\nDar greșeala necăită e de două ori lucrată.\nCel ce și-o îndreptățește o greșește de trei ori\n(-și de-aceștia-s, îmi pare,\ncei mai mulți din muritori).\n\n8 - Cel care-și ascunde vina, are-un gînd ca iar s-o facă\ncel ce-o lasă - n-o ascunde\nnici cînd vine nici cînd pleacă.\n\n9 - Ce-i amar în gură, dulce e-n stomac,\nroadele mustrării tare bine fac.\n\n10 - Doctoria cea amară face sănătate\nși mustrarea cea mai aspră - căile curate.\n\n11 - Pentru cel pierdut în noapte, un lătrat de cîine este\ncea mai dulce melodie, cea mai fericită veste\n- pentru cel ce stă-n păcate și se duce la pierzare\no mustrare trezitoare este binele cel mare.\n"
}