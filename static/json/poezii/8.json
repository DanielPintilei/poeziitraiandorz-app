{
"t" : "Și cu cît privesc",
"d" : "",
"s" : "Și cu cît privesc în urmă\npeste anii ce s-au dus\ntot mai limpede-Ți văd Fața\nși iubirea Ta Isus.\n\nTot mai strălucit și dulce\nîn viața mea răsai\ntot mai limpede-mi răsună\nfermecatu-Ți dulce grai.\n\nTot mai strălucit faci totul\nSoare binecuvîntat\ntot mai mult mi-alungi din suflet\nnorul greu și-ntunecat.\n\nCînd eram furat de valuri\nși-ncetam să lupt cu zel\ndacă mă mustrai Isuse\nurmăreai de-atunci un țel.\n\nCînd din patima deșartă\nȚi-am cerut să-mi dai un pic\nde mi-ai dat, mi-ai dat Isuse\nca să văd că nu-i nimic.\n\nCînd am vrut să-mi caut prieteni\ndesfătări cînd am căutat\nm-ai lăsat să le-aflu Doamne\nsă văd cît m-am înșelat.\n\nAstăzi văd că bogăția\nlumii-ntregi de mi-o dădeai\nn-aș fi-aflat vreo mulțumire\ncăci din toate Tu-mi lipseai.\n\nDar de cînd Te am pe Tine\nchiar de-s singur și străin\nși de-s și sărac pe lume\neu sînt fericit deplin.\n"
}