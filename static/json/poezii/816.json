{
"t" : "Despre stăruință",
"d" : "",
"s" : "1 - Oricît de departe-i ținta, stăruind, tot nimerești\noricît e de greu urcușul, tot ajungi dacă pășești\noricît e de lungă noaptea, tot o-nvingi\ncînd lupți de zor\ncelui care stăruiește îi vin toate-n ajutor.\n\n2 - Stăruiește pîn-la capăt, nu descuraja nicicînd\nnu-i nimic să nu poți face stăruind și așteptînd.\n\n3 - Stăruința-i cea mai tare din virtuțile-omenești\ntot ce vrei obții odată dacă lupți și stăruiești.\n\n4 - Cerul nu se-atinge dintr-un singur salt:\n- nu-l ajungi cu-acesta? - cearcă celălalt!\n\n5 - Cînd nu reușești deodată, să încerci și-a doua oară\nși a treia, și a zecea\n- și copacul se doboară!\n\n6 - Cu timp și cu stăruință urcă melcul și pe-un munte\n- ele cresc pădurea mare din semințele mărunte.\n\n7 - Cine vrea o poartă mare bată zilnic cîte-un cui\nși-n curînd încununată o să-și vadă munca lui.\n8 - Cariul mititel străpunge\ngrinda cea mai groasă\npînă la sfîrșit ajunge\n- cel ce nu se lasă!\n\n9 - Cu silință și răbdare\nsui și-un munte, treci și-o mare,\ncu-opintiri, chiar și mărunte\ntreci și-o mare, sui și-un munte.\n\n10 - Stăruiește pîn-la moarte, nu doar pîn-la bătrînețe\nomul înțelept se luptă toată viața lui să-nvețe.\n"
}