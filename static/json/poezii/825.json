{
"t" : "Despre voință",
"d" : "",
"s" : "1 - Se cuvine ca acela care-i peste toți mai mare\ns-aibă mai mult și voință\nși virtute, ca oricare.\nCăci cel care nu se poate stăpîni întîi pe sine\ncum să-i știe și să-i poată îndruma pe alții bine?\n\n2 - Cele ce se-ntîmplă cum noi nu le-am vrea\ntrebuie-n răbdare să le vrem așa.\n\n3 - Nu cere să se-ntîmple după voința ta\nci vrea-le cum se-ntîmplă,\n- și nu vei regreta.\n\n4 - Cine vrea cu-adevărat\no să poată neapărat,\ncăci acel care dorește\npoate mult, - dacă voiește.\n5 - Cine face totdeauna numai ceea ce voiește\nrar va face ce e bine și așa cum trebuiește\ncăci cînd vrei să faci și bine\nși la timp, ce se cuvine,\ntrebuie să-ți calci voința, trebuie să uiți de tine.\n\n6 - Sfatul bun, tu niciodată să nu-l crezi că-i prea tîrziu\n- prea tîrziu e numai sfatul ce răsună\nîn pustiu,\nprea tîrziu e doar acolo unde nu-i înțelepciune\nși voința să urmeze cele dovedite bune.\n\n7 - Cînd un om nu vrea să vadă,\n- nici un soare nu-i ajută,\nnimeni nu-l mai poate scoate din orbia lui\ncea vrută!\n"
}