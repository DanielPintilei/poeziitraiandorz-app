{
"t" : "Nemuritoarele Comori",
"d" : "",
"s" : "Nemuritoarele Comori\nni-s mărturia vie\na celor ce nemuritori\ns-au dus în veșnicie\norice troiță și izvor\nși piatră și cărare\nni-s semne ce ne spun de-a lor\nvieți nemuritoare.\n\nAcest sfînt car cu boi trecînd\npe drum tăcut de seară\nne-a dus prin veacuri legănînd\naceastă dulce țară\ne parcă-n ultimul lui drum\npe-aceste dragi ponoare\nși-l vom mai revedea de-acum\ndoar pe cărări stelare.\n\nSe duce și el către cer\npe calea cea duioasă\nacelor ce cu lerui ler\ns-au dus pe veci acasă\n... veniți să dăm un sfînt sărut\nacestor semne sfinte\nsă nu lăsăm acest Trecut\npe veci să ne-nmormînte.\n"
}