{
"t" : "Nemuritoarele comori",
"d" : "",
"s" : "Nemuritoarele comori\nde Lacrimă și Piatră\nne-au luminat din primii zori\nstrăbuna țării vatră\ndin Cozia la Voronet\ndin Putna la Tismana\ncomori de-atît de mare preț\nni-s leagănul și hrana.\n\nCe mari părinți ne-au ctitorit\naceste-așezăminte\ncu ce mîini sfinte le-au zidit\npe cer și pe morminte\n- eu n-au murit ci doar s-au dus\nlăsînd Masa Tăcerii\nprin Poarta de Sărut în Sus\npe Treptele-nvierii.\n\nCe grav e chipul lor tăcînd\nîn trecerea divină\nsolemni, ca îngerii urcînd\npe Scara de Lumină\nlăsînd în urma lor spre noi\ncărarea luminoasă\npe care-alti viitori eroi\ns-o facă mai frumoasă.\n"
}