{
"t" : "Binele",
"d" : "",
"s" : "1 - Binele e fericirea, binele e însăși viața\nbinele e adevărul care luminează fața\nbinele e mîntuirea, binele e sfînt mereu\ncine este bun, le are toate-acestea fiul meu.\n\n2 - Binele, - o, ce comoară este-acesta orișicînd\ndupă el se vede omul că e om în primul rînd\ncine-și zice om, dar n-are binele-n viața lui\npoți să-i spui orice că este\nnumai om nu poți să-i spui.\n\n3 - Om e numai omul bun\nlui tot sufletul mi-l spun\ncăci știu bine că oriunde\nmă-nțelege și-mi răspunde.\n\n4 - Celui fără bunătate\nsă nu-i crezi nici o dreptate\ncăci oricît ar fi de mare\nde nimic bun nu-i în stare.\n\n5 - Unde-i binele stăpîn\npot să vin și să rămîn\nunde binele-i străin\nfug pe veci și nu mai vin.\n\n6 - Vino bine și rămîi\npune-ai vieții căpătîi\ncăci cu tine-oriunde-aș fi\naș da totul și-aș trăi\ndar cu răul mă-ngrozesc\nsă-mi dea aur, nu-l doresc.\n\n7 - Binele e casa sfîntă unde inima curată\nlocuiește totdeauna și nu pleacă niciodată.\n\n8 - Binele, oriunde este numai din frumos răsare\ncine de frumos nu știe nici de bine nu-i în stare\ndacă vrei să-ți nalți viața spre lumină și spre bine\nmai întîi de toate caută ce-i frumos să-l ai în tine.\n\n9 - Binele la unii oameni este-o sfîntă avuție\niar la alții-o slăbiciune care\nnici nu vor s-o știe\ncei dintîi doresc să-l facă,\nceilalți nici măcar nu-l spuie\nși pe-aceasta se cunoaște cine-i om\nși cine nu e.\n\n10 - Binele e rodul dulce\ncare cinstea îl aduce\ncel ne-nstare-a face bine\nn-are cinste - ci rușine.\n\n11 - Binele îl face-n lume fericit pe orișicare\ndar în vremea și-n măsura cîtă e de el în stare.\n\n12 - În orișicare stare-ai fi\ncaută binele-a-l iubi\ncăci din binele frumos\ncel dintîi ai tu folos.\n\n13 - Binele este izvorul nemuririi fericite\nviețile de el legate vor fi veșnic fericite.\n\n14 - Binele îți intră-n casă cu-Adevărul deodată\nești cu el pe calea strîmtă\n- dar îl pierzi pe calea lată\nești cu el în curăție, în iubire și-ascultare\ndar îl pierzi cînd pierzi lumina\n- iar apoi mergi în pierzare.\n\n15 - Binele e un amestec - de ușor și greu\ndar numai făcînd ce-i bine ești curat mereu\ncine binele nu-l face - deși-l poate face\neste-un rău și un nevrednic, - moare fără pace\n- fericit ești suflet dulce - ce iubești ce-i bine\ncînd îl faci cu bucurie\n- oricînd, la oricine.\n"
}