{
"t" : "Împlinirea",
"d" : "",
"s" : "1 - Împlinirea e nălțimea unei vieți curate\ndar la ea ajungi prin lupte îndelung răbdate.\n\n2 - Împlinirea e urcușul către-nțelepciune\na-ei roade dulci și-amare totdeauna-s bune.\n\n3 - Împlinirea e o mină de mărgăritare\ncine-o poate-afla acela mare-avere are.\n\n4 - Nu-i ușoară ascultarea, dar întotdeauna\npeste fruntea aplecată, pune ea cununa.\n\n5 - Împlinirea e virtutea astăzi cea mai rară\ncare are fii și fiice mai puțini în țară\ndar ea singură la cinste poate să ridice\ndupă-o viață fericită pe-a ei fii și fiice.\n\n6 - Multor oameni ascultarea prea grea li se pare\nde aceea fericirea, prea puțini fii are\nși de-aceea la iubire prea greu se ajunge\nneascultarea și trufia multe vieți străpunge.\n\n7 - Cel ascultător nu-i singur pe nici o cărare\nmii de-nsoțitori oriunde el întruna are\npăsările cîntărețe, pomi și ape toate\nîi grăiesc cui le-nțelege, taine minunate.\n\n8 - Viața fără ascultare este o pustie\nunde numai îngîmfarea plînge-n sărăcie.\n\n9 - Cel ascultător adună\ncel flecare aruncă\nascultarea-i cea mai scumpă, dar mai grea poruncă.\n\n10 - Unde este ascultare este armonie\nun copil al ei ajunge cît ceilalți o mie.\n\n11 - Cine umblă-n ascultare, umblă numai bine\ncu ea ai oriunde cinste,\n- fără ea rușine.\n\n12 - În oricare ascultare pune bunătate\nea e marea ce aduce gust plăcut la toate.\n\n13 - Suferința este școala cea în care Tatăl Bun\nvrea să-nvețe împlinirea pe-acei ce I se supun\nși dacă Cel Bun prin asta a-nvățat să Se supună\ne un semn că numai astfel se ajunge la cunună.\n\n14 - Împlinirea nesilită și fără cîrtire\npoate crește și rămîne, numai prin iubire.\n\n15 - Să privești întotdeauna ascultarea ca un har\nrodul ei la frați e dulce, numai la vrăjmași e-amar\nfiul ascultării mele tu ești fiul luminos\nascultarea fie-ți ție chipul tău cel mai frumos.\n"
}