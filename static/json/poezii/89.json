{
"t" : "Geme sub poveri nespuse",
"d" : "",
"s" : "Geme sub poveri nespuse\nDoamne, sufletu-mi zdrobit,\nbucurie, bucurie\npentru ce m-ai părăsit?\n\nPlînge-n spasmul deznădejdii\ninima zdrobită-n piept,\nmîngîiere, mîngîiere\npînă cînd te mai aștept?\n\nPașii-mi calcă în neștire\npe cărările pustii,\nfericire, fericire\nunde-ai mers de nu mai vii?\n\nOchii-mi varsă rîu de lacrimi\nla mormînt de visuri dulci\nsuferință, suferință\ncînd vii oare să mă culci?\n\n- Inimă ce-ntrebi, ascultă\nal neprihănirii grai:\npocăință, pocăință\nnu te-ntrebi cînd vrei să ai?\n"
}