{
"t" : "Ordinea",
"d" : "",
"s" : "1 - Ordinea și rînduiala dinafară, - orișicui\nîl arată pe acela ordonat năuntrul lui\ncăci dacă-ntr-un loc sau casă e dezordine-n vreun fel\nsufletul ce stă acolo e dezordonat și el.\n\n2 - Ordinea din toate ce vedem mereu\nsă ne-ncredințeze: este-un Dumnezeu!\n\n3 - Omul ordonat\neste respectat\nel și-arată-astfel\nordinea din el.\n\n4 - Pune-ți orice lucru într-un loc al lui\natunci știi și noaptea ca să-l iei ori pui\nce nenorocire cînd se-ntîmplă-un foc\ncauți nebun găleata, - și ea nu-i deloc.\n\n5 - Dacă-ți place orișiunde să vezi totul rînduit\ngriji să vadă și la tine toți un umblet fericit\nși în vorbe și în gesturi și-n îmbrăcămintea ta\nsă găsească rînduială, - orișicine s-ar uita.\n\n6 - Unde-i neorînduială\nvorba-i multă, casa-i goală\ncînd să doarmă-atunci se scoală\ncînd e muncă, - trage-a boală\ncînd e sărbătoare spală\ncînd să mînce - nu-i în oală\n- toată viața-i de ciufală.\n\n7 - Pune-ți rînduială-n planuri, în răspunsuri și-ntrebări\nfără ordine în gînduri n-o s-ai ordine-n lucrări.\n\n8 - A-ți îndreptăți păcatul este-a face alt păcat\nnu căuta să-ți tot ceri scuze dacă ești dezordonat.\n\n9 - Din dezordinea altora să înveți ce rău e-așa\nfie casa cît de mică, - ordine să ai în ea.\n\n10 - Fă-ntîi ordine la tine\nși-atunci vezi să faci la mine.\n\n11 - Caută ordinea și-n cele mai mărunte cum s-o pui\nnu lăsa fără-ndreptare tot ce nu-i la locul lui.\n\n12 - Fie șura cît de mare, dacă-i numai furci și sape\nvaca stă și doarme-afară că-năuntru nu încape.\n\n13 - O hîrtie care cade unde nu e locul ei\nn-o lăsa acolo, ia-o\n- fă tu ce la alții ce’i.\n\n14 - Fie casa cît de largă dacă-i tot harababură\nsoțul pleacă la pădure\nsau e dus să doarmă-n șură.\n\n15 - Ordinea stă-n curăție cum dezordinea-n păcat\ncaută deci să ai tot trupul și tot sufletul curat\nîntr-un ochi curat se vede orice fir de praf căzut\nla un credincios se vede orice mic păcat făcut.\n"
}