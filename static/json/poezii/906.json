{
"t" : "Ura",
"d" : "",
"s" : "1 - Ura e o crimă, cel care urăște\nde-un păcat de moarte se-nvinovățește\nmîna cea mai crudă,\nvorba cea mai dură\ninima de piatră,\ncresc numai din ură.\n\n2 - Ura-i din satana - și acel ce-o poartă\ncu acel ce-o naște - au aceeași soartă.\n\n3 - Ura e izvorul celorlalte rele\ncîte sînt din ură seamănă-ntre ele\nși spre ură duce fiecare-n parte\ncei conduși de ele, merg spre-aceeași moarte.\n\n4 - Ura ia-ntîi mintea omului\nși-apoi\nnu-i greu să-l scufunde în orice noroi.\n\n5 - Ura cea duhovnicească e păcatul cel mai mare\ncel ce-o are înjosește numele cel sfînt ce-l are\ncel ce face dezbinarea prin străina-nvățătură\nface un păcat satanic\nși-i un purtător de ură.\n\n6 - Dragostea mereu unește,\nura ne-ncetat desparte\ncea dintîi este viață,\ncea de-a doua este moarte.\n\n7 - Ură-i orice cale care rupe-un suflet dintre-ai săi\ncăci din cei ce se dezbină ies cei nesupuși și răi\nies geloșii și-ngîmfații,\nvînzătorii și stricații\ncare nimicesc Iubirea și familia și frații.\n\n8 - Orișicine-aduce altă cale și învățătură\neste-un călcător de lege\nși-un începător de ură.\n\n9 - Ura cea ascunsă-n vorba iubitoare și frățească\neste cea mai vinovată căci e cea mai mișelească\ncine-o are merge sigur la osînda cea mai mare\ndar și-acei care-l urmează merg cu dînsul\nla pierzare.\n\n10 - Orice fire nesupusă,\norice inimă și gură\ncare ies din ascultare - seamănă și strînge ură.\n\n11 - Ura-n numele credinței este cea mai vinovată\ncăci ea poartă și minciuna și cruzimea dintr-o dată\nîn minciună-i dezbinarea,\nîn cruzime-i sfîșiere\nși oriunde vin acestea tot ce e viață piere.\n\n12 - Blestemat e purtătorul dezbinării orișiunde\nși cu cît mai sfînt s-arată,\nun mai rău satan ascunde.\n\n13 - Semnul păcii e blîndețea,\nsemnul urii e-ngîmfarea\ndupă asta li se-arată roadele și-asemănarea\nnu-l credeți după cuvinte pe-al satanei sol niciunde\nci pe roade să-l cunoașteți\n- ele nu se pot ascunde.\n\n14 - Mincinosul nu pe vorbe îl cunoști că-i mincinos\nci pe fapte și pe roade,\n- cum ne-a luminat Hristos.\n\n15 - Ură seamănă acela care-n vorbe și-n cîntări\nduce altă-nvățătură printre frați în adunări\nfiu al urii este-acela care tulbură și-mparte\n- cel ce întristare duce\n- de-ntristare s-aibă parte.\n"
}