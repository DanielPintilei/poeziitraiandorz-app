{
"t" : "Vei veni Isuse",
"d" : "",
"s" : "Vei veni Isuse, știm că vei veni\ncă pe nori cu slavă, Tu vei răsări\nmare va fi ziua cînd ai să cobori\nSărbătoarea celor fără sărbători.\n\nPlîng în strîmtorare, plîng copiii Tăi\nalungați de lume și de oameni răi\ndar curînd Isuse vor fi izbăviți\no, Dreptatea celor prea nedreptățiți.\n\nAzi adesea lacrimi și dureri ne-nfrîng\nsufletele noastre prea adesea plîng\ndar curînd Isuse iarăși ai să vii,\nBucuria celor fără bucurii.\n\nCad ades sub cruce credincioșii Tăi\nurmăriți de ura oamenilor răi -\nvino și le-ajută, ia povara lor,\nAjutorul celor fără ajutor.\n\nTu nu uiți Isuse și nu lași nicicînd\npe-acei ce Te-așteaptă să Te-ntorci curînd\nși apropii ceasul Marii Învieri,\nMîngîierea celor fără mîngîieri.\n"
}