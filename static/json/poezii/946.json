{
"t" : "Dragoste-a lui Dumnezeu",
"d" : "",
"s" : "Dragoste-a lui Dumnezeu\nmare ești cît nu știu eu\ndulce ești cît nu știu grai\nscumpă ești cît preț nu ai\nbună ești cît nu ai soț\ntu-i iubești pe toți, pe toți...\n\nTe slăvim har nespus\ndat de Tatăl prin Isus,\nte primim dar frumos\ndat de Tatăl prin Hristos.\n\nDragoste, ceresc întins,\nmare ești cît nu-i cuprins,\ndulce ești cît nu-i nectar\nscumpă ești cît nu-i hotar\nbună ești cît nu-i cuvînt\ntu ești cerul pe pămînt...\n\nDragoste, prin tine sînt\ncîte-s dulci pe-acest pămînt,\ndragoste, prin tine pot\nstrînge-n suflet raiul tot,\ndragoste, prin tine eu\nmă cuprind în Dumnezeu...\n"
}