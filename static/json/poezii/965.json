{
"t" : "Unde să mă duc eu?",
"d" : "",
"s" : "Unde să mă duc eu Doamne\nca să pot ajunge bine,\nunde-i oare mîntuirea?\n- unde, dacă nu la Tine?\n\nDa, la Tine,\ndoar la Tine\nDumnezeul meu,\nfericire\nși iubire,\npot să aflu eu.\n\nUnde să mai aflu-n lume\npacea inimii din mine\nunde calea și-adevărul,\n- unde, dacă nu la Tine?\n\nUnde-mi aflu tați și mame\nfrați și case să m-aline,\nunde dragoste și milă,\n- unde, dacă nu la Tine?\n\nUnde-mi pot afla viață\ncînd pîrjolul morții vine,\nunde-i unica scăpare\n- unde, dacă nu la Tine?...\n"
}