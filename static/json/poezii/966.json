{
"t" : "Tatăl nostru Cel din cer",
"d" : "",
"s" : "Tatăl nostru Cel din cer,\nunde scapă cei ce pier,\ncînd e totul foc și fier,\n- doar la Tine, doar la Tine,\nTatăl nostru Cel din cer.\n\nUnde-aleargă cel stingher,\ncînd e noapte și e ger\nși el n-are nici ungher,\n- doar la Tine, doar la Tine,\nTatăl nostru Cel din cer.\n\nDoar la Tine,\ndoar la Tine,\nvine sufletul din mine\nîn primejdii și-n suspine\nTatăl nostru, Domnul nostru,\ndoar la Tine.\n\nTatăl nostru Dumnezeu,\nmilă ai de noi mereu\ncînd sîntem căzuți din greu\nmilă multă, milă multă,\nTatăl nostru Dumnezeu...\n\nDă-ne candelei oleu,\ndă-ne zării curcubeu\ndă-ne inimii credeu\ndă-ne Doamne, dă-ne Doamne,\nTatăl nostru Dumnezeu...\n"
}