{
"t" : "Hristos a Înviat din morți - ce bucurie",
"d" : "",
"s" : "Hristos a înviat din morți\nce bucurie sfîntă\nși îngerii din ceruri toți\nși lumea-ntreagă cîntă.\n\nVeniți voi toți cei vii, cîntați\ncu morții din mormînturi\nmărire Lui și slavă-I dați\nprin mii și mii de cînturi.\n\nVeniți luați lumina Sa\ncăci vremea e aproape\ncînd Slava Lui va lumina\npeste pămînt și ape.\n\nVoi cîți vă credeți buni, veniți\nprimiți această veste\nîn dragoste, de nu-o trăiți,\ncredința moartă este!\n\nVeniți voi care-ați fost uitați,\nazi ceasul vostru bate,\nprin Jertfa Lui ați fost iertați\nde orișice păcate!\n\nVeniți voi cîți sînteți bogați\nîn Cer s-aveți avere,\npentru Hristos vă lepădați\nde aurul ce piere!\n\nVeniți voi care-ați flămînzit\nporniți pe calea nouă\ncăci ceru-ntreg l-a pregătit\nHristos să vi-l dea vouă!\n\nVeniți voi cei orfani și goi\nce nu cunoașteți mamă,\ncu drag v-așteaptă El pe voi\niubirea Lui vă cheama!\nVoi împăcați-vă dușmani\ncăci Domnul Păcii-nvie\ncîntați Celui Fără-de-ani\ncîntări de bucurie.\n\nIar voi ce L-ați cunoscut\ncînd v-a scăpat din rele\nrăscumpărați timpul pierdut\ncăci zilele sînt rele.\n\n- Hristos a Înviat din morți\na triumfat iubirea\nÎi cîntă îngerii Lui toți\nÎi cîntă-ntreagă Firea.\n\nCîntați toți Fiului de Sus\nvestiți puterea-I sfîntă\na înviat, Isus, Isus\nazi lumea-ntreagă cîntă!...\n"
}