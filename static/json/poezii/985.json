{
"t" : "Îți mulțumesc Isuse",
"d" : "",
"s" : "Îți mulțumesc Isuse\ncu-acest cuvînt doresc\nîn astă dimineață\nîntîi să Te slăvesc.\n\nÎți mulțumesc că somnul\ndin noaptea ce-a trecut\nsenin și lin, și dulce\nIsuse mi-ai făcut.\n\nÎți mulțumesc Isuse\ncă Mîna-Ți m-a păzit,\ncă de-orișice primejdii\na-nopții m-ai ferit.\n\nTe rog să fii cu mine\nIsuse Domnul meu\nca-n ziua de-azi cuminte\nși bun să fiu mereu.\n\nSă mă feresc de rele\ncum Tu m-ai învățat\niar seara să mă afle\ncu sufletul curat.\n"
}