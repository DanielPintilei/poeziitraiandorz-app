{
"t" : "Cînd ai trimis Isuse",
"d" : "",
"s" : "Cînd ai trimis Isuse ai Tăi învățăcei\nle-ai spus: nimic pe cale să nu-și mai ia cu ei.\n\nNici haină, nici avere, nici traistă, nici arginți\ncăci Te-ngrijești Tu Însuți de orice trebuinți.\n\nSă poarte ei mireasma Cuvîntului Divin\ncăci toate celelalte s-adaugă și vin.\n\n... Cîți au urmat Cuvîntul și-n lume Te-au vestit\nnimic n-au dus cu dînșii, nimic nu le-a lipsit.\n\nDar azi, Isuse-atîția ce-aleg al Tău sfînt drum\nde toate iau, și numai pe Tine nu, acum.\n\nAveri, ades, prea multe,\narginți prea sacul plin, - \ncredință însă Doamne și duh așa puțin!\n\nMateria-i atrage de-alunecă și cad\ndin drumul mîntuirii la moarte și la iad.\n\nDe toate-au mulți Isuse (și mare ca și mic)\ndar cînd nu Te-au pe Tine\nei n-au atunci nimic!\n"
}