{
"t" : "Cînd Te-ai Născut Isuse",
"d" : "",
"s" : "Cînd Te-ai Născut Isuse și îngerii de Sus\ncîntarea minunată a păcii ne-au adus,\nS-a bucurat pămîntul...\nde mii de ani dorea\nsă vină, să-l cuprindă odată pacea Ta.\n\nDoreau de pace munții\nși apele doreau\nși cîmpul și pădurea,\nși toate-o așteptau...\nIar Tatăl o trimise prin Tine, Fiu plăcut\ntoți îngerii-o vestiră...\ndar lumea nu Te-a vrut!\n\nN-a vrut să Te iubească, n-a vrut a Te urma\npe Tine Domnul Păcii și n-a vrut pacea Ta\nci mulți se învrăjbiră și mulți s-au tulburat\nla porți închise pacea mereu plîngînd a stat.\n\nIar azi, ca niciodată, Isuse însetăm\nde pacea Ta,\nde pacea pe care-o așteptăm...\n\nO, dă-ne-o iarăși Doamne\nIsuse, cum au spus\nodată îngerașii\ncînd coborau de Sus...\n"
}