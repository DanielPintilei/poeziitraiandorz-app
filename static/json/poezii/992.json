{
"t" : "Copilul meu",
"d" : "",
"s" : "Copilul meu cu suflet bun\nși-n ochi de dulci lumine,\ne Anul Nou,\nsă-ngenunchem\nși să te rogi cu mine...\n\n... Isuse Doamne-n fața Ta\ngenunchii mei s-apleacă\nși rugăciunea mea doresc\ndin inimă să-Ți placă.\n\nÎți mulțumesc Isuse Bun\ncă-n fiecare clipă\nai fost cu noi și ne-ai păzit\nsub dulcea Ta aripă.\n\nCă Mîna Ta ne-a ocrotit\nîn noaptea fără rază\ncă Tu Isuse Bun ne-ai fost\natît de sfîntă pază.\n\nO, eu Te rog stăruitor\ncu umilință sfîntă\npe-ntregul nostru viitor\nTu bine-ne-cuvîntă.\n\nȘi-n Noul An care-a sosit\nIsuse Bun ne-nvață\npe Calea Sfîntă să pășim\nprin sfînta Ta povață.\n\nDin mîna celui rău oricînd\nIsuse Bun ne scoate\nca zilele să le trăim\ncu Tine, toate-toate.\n\nSă Te iubim mereu mai mult\nși-n anul care vine,\ncu Tine să intrăm în el\nși să ieșim cu Tine.\n"
}