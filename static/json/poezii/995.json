{
"t" : "Februarie",
"d" : "",
"s" : "Afară-i vînt și-i vreme rea\nîngheață cum e fierul,\nce mult grijește mama mea\nsă nu mă prindă gerul!\n\nCum mă ferește mama mea\nde frigul iernii grele\nfă Doamne să-mi feresc așa\neu, sufletul de rele.\n\nPrin viscol zgribulind de frig\nlătrat mereu de-un cîine,\nun copilaș sărac și slab\ncerșește-un miez de pîine.\n\nVai, cît de mic e miezul dat\nși cît de mare-i sila\nfă-mi Doamne-n sufletul curat\nmereu să crească mila.\n\nCopile, dacă vreun sărac\nde foame rabdă-n cale\nsă știi că-i și din vina ta\nși din a mamei tale.\n"
}